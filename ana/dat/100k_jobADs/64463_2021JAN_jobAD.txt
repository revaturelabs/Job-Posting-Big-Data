"Falco en Roderick over de opmars van Juizz | Job HulsmanJob HulsmanBOEKVERHALENREVIEWSCONTACTInterview Verhalen	Falco en Roderick over de opmars van Juizzoktober 26, 2016 0 Comment	Job readDit is een artikel ter promotie van het jaarprogramma van GoFastForward (groeiprogramma voor ondernemers). Het artikel verscheen op Sprout.nl.Je hebt ze vast weleens zien rijden: de elektrische fietsen of scooters van Juizz. Roderick van den Berg en Falco van Vloten begonnen het bedrijf in 2009. Na jaren van overleven kwam de groei vorig jaar pas echt op gang. Afgelopen zomer verkochten ze hun bedrijf. Dit is een verhaal over opschalen, delegeren en een stip aan de horizon. “Langzaam maar zeker kwam het besef dat we iets aan iets moois bouwden.”Bij B. Amsterdam voel je de ondernemersdrift direct als je een voet over de drempel zet. Het voormalige IBM-gebouw huisvest meer dan 250 bedrijven. De namen en logo’s verraden dat dit vooral het domein is van start-ups en zelfstandigen, maar ook bedrijven als Heineken, PostNL en PwC huren hier kantoorruimte. Dit bedoelen ze dus met een broedplaats. Hier worden plannen gesmeed, ideeën uitgewerkt en bedrijven groot gebracht.“Eigenlijk hadden we helemaal geen uitgedacht plan. Het was letterlijk overleven.”Op de tweede verdieping is de lunch net voorbij. Her en der slingeren vergeten pindakaaspotten en boterkuipjes. Twee oude Trabants springen direct in het oog. In deze omgeving werken Falco en Roderick aan oplaadpalen.nl, een database met daarin alle elektrische oplaadpalen in Nederland. De data vindt gretig aftrek bij partijen als Audi, ANWB en TomTom.Sparren met ondernemersFalco (in rood shirt): “Na de verkoop van Juizz hebben we even gas terug genomen, maar sinds een paar weken zijn we weer volop bezig.” De exit afgelopen zomer volgde op een intensief jaar, waarin Falco en Rodercik volop werkten áán hun bedrijf. Roderick: “We wilden graag opschalen. Maar opschalen in de retail betekent in principe financiering regelen. Daar zaten we enorm mee te worstelen.” Falco: “Eigenlijk hadden we helemaal geen uitgedacht plan. Het was letterlijk overleven. Roderick kwam toen aanzetten met het jaarprogramma van GoFastForward. Ik vond dat eigenlijk maar niets. We waren veel te druk en stonden net op het punt om een nieuwe winkel in Rotterdam te openen. ”“Delegeren is één van de belangrijkste lessen uit het programma. Je gaat pas groeien als je goede mensen om je heen hebt.”Roderick: “We hadden bovendien moeite om de toegevoegde waarde van het programma te zien. Weer iemand die ons gaat vertellen hoe het moet, daar zaten we helemaal niet op te wachten. En dan vijf keer twee dagen uit je bedrijf stappen. Hoe moest dat dan? De organisatie kon helemaal niet zonder ons. Uiteindelijk zijn we toch overstag gegaan, mede omdat ik graag wilde sparren met andere ondernemers. Veel van mijn vrienden werken bij banken en consultancybureaus. Zij hebben de hele dag gelijkgestemden om zich heen. Als ondernemer is het wat dat betreft soms best eenzaam.”Stip aan de horizonEen jaar lang volgden Roderick en Falco samen met andere ondernemers het programma van GoFastForward. Roderick: “Je gaat het pas zien als je het doorhebt, zei Johan Cruyff ooit eens. Dat geldt ook voor een ondernemer. Van nature denk je dat je alles zelf moet doen, omdat je maximale controle wilt. Terwijl loslaten je extreem veel vrijheid geeft. Delegeren is één van mijn belangrijkste lessen uit het programma. Je kunt pas groeien als je goede mensen om je heen hebt. Alleen daarom was het al waardevol om vijf keer twee dagen afwezig te zijn.”“Bij elke beslissing die werd genomen vroeg iedereen in de organisatie zich af of die beslissing bijdroeg aan de hedgehog.”Falco: “We kregen steeds minder moeite met afwezig zijn. Simpelweg omdat we de juiste mensen op de juiste plaats hebben gezet. Dat was stap één.” Roderick: “Daarna zijn we gaan bepalen waar ons eventuele succes vanaf zou moeten hangen. We wilden een stip aan de horizon. ‘Service & Beleving’ werd onze hedgehog strategie, naar het model van Jim Collins.” Falco: “Iedereen in de organisatie begreep dat dit de key tot succes was. Bij elke beslissing die werd genomen vroeg iedereen in de organisatie zich af of die beslissing bijdroeg aan de hedgehog. Ja: doen. Indien nee: niet doen.”OmzetgroeiFalco implementeerde de NPS-score (netto promotor score) als belangrijkste KPI (key performance indicator). Roderick: “Iedereen die bij ons was geweest kreeg een mailtje met de vraag: zou je Juizz aanraden aan familie en vrienden? Het gevolg is dat je het bedrijf vanzelf zo in gaat richten dat die score omhoog gaat, met alle gevolgen van dien.”“We deden blijkbaar iets goeds en kregen steeds meer motivatie om ons bedrijf verder te laten groeien.”Roderick: “Als we op donderdag en vrijdag bij GoFastForward waren geweest, dan gingen we in het weekend thuis al aan de slag met de concrete inzichten en handvatten, zodat we op maandag direct belangrijke wijzigingen door konden voeren in de organisatie.” Falco: “Langzaam maar zeker kwam het besef dat we aan iets moois bouwden. Slechts 4,2 procent van alle ondernemers heeft een bedrijf van meer dan een miljoen omzet. We deden blijkbaar iets goeds en kregen steeds meer motivatie om ons bedrijf verder te laten groeien. Uiteindelijk is onze omzet vorig jaar met zestig procent gegroeid.”GoFastForward is gebaseerd op een aantal internationaal bewezen tools en frameworks, vertaald naar de praktijk. En dat helpt, zegt Roderick. “Als ik zelf zo’n boek lees, dan blijft het bij inspiratie. GoFastForward dwingt je op een hele praktische manier om na te denken over de toepassing van een theorie of framework voor jouw bedrijf. Ik kon die slag zelf niet maken.”“Op 1 juni hebben we de tent verkocht en op 2 juni zijn we uit dienst gegaan. Daarna zijn we nog twee keer gebeld.”Een volledig zelfstandig operationeel Juizz was het gevolg van een jaar volop werken áán het bedrijf. Roderick: “Op 1 juni hebben we de tent verkocht en op 2 juni zijn we uit dienst gegaan. Daarna zijn we nog twee keer gebeld. Dat zegt alles. Wij waren helemaal vrij gemaakt voor de expansie. De chaos van het begin was 180 graden gedraaid naar overzicht en ritme.”Oplaadpalen.nlNu het boek Juizz dicht is, focussen Falco en Roderick zich volledig op oplaadpalen.nl. Door alle oplaadpalen in Nederland – 30.221 op dit moment – inzichtelijk te maken willen ze elektrisch rijden stimuleren. Want uiteindelijk is dát het doel van het moederbedrijf Eco Movement: autobestuurders voorzien van de juiste real-time data. Roderick: “Wat we in ons vorige bedrijf hebben geleerd als ondernemer, passen we hier direct toe. Door vaste meetings in te bouwen, hebben we vanaf dag één structuur in ons bedrijf.”“Roderick stelt vaker de waaromvraag als een echte Murdoch, terwijl ik meer als B.A. te werk ga: getting things done.”Falco tot slot: “Een programma als GoFastForward helpt je letterlijk om te groeien, maar uiteindelijk moet je het zelf willen en doen. Dat is heel belangrijk. We zijn er vol voor gegaan. Wat dat betreft vullen Roderick en ik elkaar ook goed aan. We delen dezelfde kernwaardes en visie, maar onze route verschilt. Roderick stelt vaker de waaromvraag als een echte Murdoch, terwijl ik meer als B.A. te werk ga: getting things done. Links en rechts vervullen we beiden de rol van Hannibal en Face. Samen zijn we een echt A-team.”Goed om te onthoudenFalco en Roderick waren eigenlijk te druk voor een ondernemersprogramma, maar kregen door hun deelname juist meer ademruimte.Ondernemer zijn kan best eenzaam zijn. Het is daarom fijn om te kunnen sparren met andere ondernemers die voor dezelfde groei-uitdagingen staan.Groei komt pas echt op gang als je een duidelijk doel stelt en alle processen in je bedrijf op dat doel afstemt.Slechts 4,2 procent van alle ondernemers heeft een bedrijf van meer dan een miljoen omzet. Blijkbaar doe je dan al iets goeds. Een gezonde basis voor nóg meer succes.Een programma als GoFastForward helpt je letterlijk om te groeien, maar uiteindelijk moet je het zelf willen en doen.Kijk voor meer informatie over het jaarprogramma van GoFastForward op www.gofastforward.nl.WRITTEN BYJobHoe ik mezelf moet noemen, weet ik nog steeds niet. 'Communicatieadviseur en copywriter', zei ik lange tijd. Die termen heb ik losgelaten. Als mensen nu vragen wat ik doe, zeg ik: ‘Ik ben bedrijfsjournalist. Ik schrijf verhalen, maar dan voor bedrijven.’	TAGScontentmarketing gofastforward groeiprogramma inspiratie ondernemersverhalen sprout succesverhaal	NEXT READINGVerhalen	Zomba Tour Guide Associationaugustus 11, 2016 2 Comments Job readPREVIOUS POST← Zomba Tour Guide Association	NEXT POSTJaap Eden →	Leave A Comment Reactie annulerenHet e-mailadres wordt niet gepubliceerd. Vereiste velden zijn gemarkeerd met *ReactieNaam *E-mail *SiteMijn naam, e-mail en site bewaren in deze browser voor de volgende keer wanneer ik een reactie plaats.Meest recente berichtenAnders kijkenGoede vraagDrie verhalen voor de Wereldvluchtelingendag-campagne van het UAFRamadanHet wordt vanzelf weer vijf uurRecente reactiesJob op Honderd (en één)Leontine Pijsel - Quax op Honderd (en één)Job op ‘Wie zit hierop te wachten?’Jasper op ‘Wie zit hierop te wachten?’Job op Zomba Tour Guide AssociationCategorieënArtikelBlogInterviewOver mijVerhalen"
