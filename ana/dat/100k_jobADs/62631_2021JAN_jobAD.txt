"Een spannende job: mystery shopping | Zakelijk: DiversenInfoNu.nlZakelijkDiversenEen spannende job: mystery shoppingEen spannende job: mystery shoppingJe ziet ze hier en daar opduiken, bedrijven die in opdracht de klantenservice van andere bedrijven doorlichten. Ze sturen een mystery shopper op pad die hun de broodnodige informatie bezorgt. Hoe zit het systeem in elkaar?Wat is een mysteryshopper?Een mystery shopper is een persoon die door een klantenservicebedrijf wordt ingehuurd om in een winkel, een restaurant of een ander soort zaak een aankoop te doen en zijn ervaringen met behulp van een vragenlijst en een persoonlijk rapport doorstuurt. Vermits hij een freelance medewerker is wordt hij per opdracht betaald. Met enkele opdrachten per maand kan hij een aardig centje bijverdienen.Voor wie werkt hij?Sommige bedrijven willen er graag achterkomen of de kwaliteit en de dienstverlening in hun zaak op peil is of in hoeverre de tevredenheid van de klant meespeelt in de omzet. Daartoe spreken ze een bedrijf aan dat zich gespecialiseerd heeft in het doorlichten van handelszaken. Ze leggen precies vast wat moet onderzocht worden en vervolgens wordt een mystery shopper op pad gestuurd om als anonieme klant en zonder medeweten van het personeel de gevraagde punten te toetsen.Alle soorten van zaken kunnen het bezoek krijgen van een mysteryshopper: kledingwinkels, garages, telecomwinkels, restaurants, benzinestations, fitnessketens, enzovoort. Soms wordt de mystery shopper gevraagd om de ‘moeilijke klant’ te spelen of een telefonisch gesprek te voeren met de klantendienst om de vriendelijkheid van het personeel te testen.Hoe word je een mysteryshopper?In België en Nederland zijn er een aantal bedrijven werkzaam die mystery shoppers inhuren. Je kan ze makkelijk op het net vinden. Als je hun website bezoekt moet je een formulier invullen om je kandidatuur in te dienen en een aantal gegevens over jezelf te bezorgen, waarna je een berichtje in de mailbox krijgt om je aanmelding te bevestigen. Naar gelang van het bedrijf krijg je ofwel een opdracht in de bus op basis van de gegevens die je hebt opgegeven ofwel kan je een database raadplegen waar je zelf een opdracht kan kiezen. Er wordt je een uitgebreid lijst bezorgd van punten waarop je moet letten en vragen waarop je dient te antwoorden binnen een bepaalde termijn. De vergoeding wordt uitgekeerd na het insturen van je bevindingen en is afhankelijk van het soort project. Sommige bedrijven betalen je uit in natura: Kinepolis bijvoorbeeld stelt gratis tickets ter beschikking. Moet je een hotel bezoeken is het verblijf gratis. Soms wordt een aankoop terugbetaalt of krijg je kortingsbons in ruil.BuitenlandDaar waar deze vorm van doorlichting van een zaak door een ‘klant’ niet zo vaak wordt toegepast in onze contreien is het veel meer ingeburgerd in de Verenigde Staten en het Verenigd Koninkrijk waar het systeem al werd toegepast in de jaren veertig van vorige eeuw om de betrouwbaarheid van het personeel na te gaan. In het Verenigd Koninkrijk worden zelfs overheidsbedrijven en verenigingen zonder winstoogmerk op deze manier doorgelicht zoals openbare huisvestingsorganisaties of kerkfabrieken.In de Verenigde Staten wordt mystery shoppers soms gevraagd om foto’s te nemen of video’s te draaien of met de chronometer in de hand de snelheid van bediening te noteren. In bepaalde staten is het zelfs noodzakelijk om over een licentie als privédetective te beschikken om bepaalde opdrachten te mogen uitvoeren.Het klantenservicebedrijf analyseert uitgebreid de resultaten van het onderzoek en giet alles in een rapport met kwantitatieve en kwalitatieve statistieken zodat de opdrachtgever er de passende conclusies uit kan trekken.KritiekSommigen vinden het systeem van mystery shopping ergens oneerlijk omdat het personeel zich niet kan verdedigen tegen een eventueel negatief oordeel en het als een vorm van wantrouwen kan beschouwen. Het is de mening van één bepaalde persoon op basis van één bezoek op een bepaalde dag zodat men de objectiviteit ervan in twijfel kan trekken.© 2010 - 2021 Vosje, het auteursrecht van dit artikel ligt bij de infoteur. Zonder toestemming is vermenigvuldiging verboden. Per 2021 gaat InfoNu verder als archief, artikelen worden nog maar beperkt geactualiseerd.Gerelateerde artikelenDe mystery shopper en mystery caller: wat onderzoeken ze?Een mystery shopper is iemand die voor een occasionele opdracht wordt ingehuurd om op onderzoek te gaan naar hoe een ver…Werking Mystery ShoppingMystery shopping, iedereen heeft er waarschijnlijk al eens van gehoord, maar wat betekent de term 'Mystery Shopping' nu…Mystery shoppingMystery shopping wordt steeds populairder in Nederland. Hoog tijd om eens wat meer te vertellen over deze (bij)baan! Wat…Mystery shopper wordenWerken als mystery shopper kan een leuke bijverdienste zijn. Mystery shoppers bezoeken in het geheim een winkel of cultu…Naamsbekendheid krijgen als KMOKMO's willen graag veel klanten. Want veel klanten helpt om winstgevend te worden. Goede diensten of producten zijn natu…Bedrijfspand beveiligen op verschillende manierenEen bedrijfspand beveiligen is een eenmalige investering. Wanneer je deze investering goed doet kan hier jarenlang van g…Vosje (460 artikelen)Gepubliceerd: 13-08-2010Rubriek: ZakelijkSubrubriek: DiversenPer 2021 gaat InfoNu verder als archief. Het grote aanbod van artikelen blijft beschikbaar maar er worden geen nieuwe artikelen meer gepubliceerd en nog maar beperkt geactualiseerd, daardoor kunnen artikelen op bepaalde punten verouderd zijn. Reacties plaatsen bij artikelen is niet meer mogelijk.Auto en VervoerDier en NatuurEducatie en SchoolElectronicaEten en DrinkenFinancieelHobby en OverigeHuis en TuinKunst en CultuurMens en GezondheidMens en SamenlevingMuziek en FilmPc en InternetReizen en RecreatieSportWetenschapZakelijkBanenDetailhandelDiversenJuridischManagementMarketingOndernemingZakelijkSchrijf mee!© 2006-2021 InfoNutoon desktop versiecontactsitemapdisclaimer, cookie- en privacyverklaringcookiebeleidnotice & takedownover InfoNuinfoteursinloggencookieverklaringhosted by True Hosting"
