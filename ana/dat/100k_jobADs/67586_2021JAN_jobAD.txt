"De effecten van digitalisering op de jobs van morgen | Opleiding Digitaal Leiderschap in de CultuursectorDoor naar de hoofd inhoudSkip to footerDe eerste editie van de opleiding loopt nuClose Top BannerOpleiding Digitaal Leiderschap in de Cultuursectoracademiejaar 2020-2021Programma 2020-2021OpleidingskalenderMasterclassesBootcampCommunityLesgevers & coachesBlogLeerplatformJe bent hier: Home / Over digitaal leiderschap / De effecten van digitalisering op de jobs van morgenDe effecten van digitalisering op de jobs van morgenEenzelfde opleiding en job voor je hele leven is geen vanzelfsprekendheid meer. Opleidingen veranderen en jobs doen dat ook. Vaak geldt dan: empathisch vermogen, creativiteit, flexibiliteit … Een lerende houding wordt één van de belangrijkste competenties in de tijden die eraan komen volgens Peggy De Prins.Peggy De Prins, onderzoeker HRM (Human Resources Management) en arbeidssociologie, gaf een inkijk in de impact van technologie op jobs (en de kwaliteit van arbeid) tijdens de tweede masterclass van de opleiding Digitaal Leiderschap in de Cultuursector.De vraag is niet zozeer of jobs zullen veranderen, maar wel in welke mate en wat de gevolgen zijn voor de werknemers en werkgevers.Peggy De Prins, Universiteit Antwerpen/Antwerp Management SchoolDe essentie van veel jobs in de cultuursector bestaat uit menselijke interacties en de artistieke ervaring. De digitale uitdagingen liggen vooral in de (online) communicatie, het aanvullende online aanbod, participatie en educatie.Digitale geletterdheid neemt de vlucht vooruitDe deelnemers van de opleiding Digitaal Leiderschap zagen tijdens de coronacrisis twee groepen werknemers. Een grote groep was meteen mee met de digitale werkwijzen en een kleinere groep had wat meer tijd nodig. De koele minnaars konden digitale hulpmiddelen niet langer negeren, maar werden gedwongen ze te omarmen. Dit vroeg tijd, begrip en coaching van de leidinggevenden.Digitaal vergaderen en telewerken vraagt om een gestroomlijnd gebruik van digitale tools binnen organisaties. Iedereen moet makkelijk de weg vinden in de documenten online, er moeten werkafspraken gemaakt worden rond samenwerken, agendabeheer, vergaderen, brainstormen …Thuiswerk werd tijdens de coronacrisis eerst even gezien als controleverlies. Al snel leerden we dat de meeste collega’s hun werk wel zelf geregeld krijgen en nog steeds evenveel werk verzetten van thuis uit.– Colette Castermans, hoofd communicatie, Mu.ZEE en PermekemuseumHet doel van digitalisering is vaak de stromen van informatie versnellen, vergemakkelijken en routinematige taken beperken. Dit kan een impact hebben op de taken van laaggeschoolden. Het wordt in alle sectoren een grote uitdaging om te investeren in deze groep en ze om te scholen naar andere jobs.Veerkracht en wendbaarheid kan je ontwikkelenMensen zijn in staat heel wat bij te leren en nieuwe capaciteiten te ontwikkelen als ze betrokken worden in het beslissingsproces. Geef je medewerkers dus zeker de kans om hun inzichten, frustraties en uitdagingen te delen. Daarnaast is het ook belangrijk dat je hen de mogelijkheid biedt om zich bij te scholen. Met voldoende ruimte voor fouten en een groeiproces, krijg je een veerkrachtig en wendbaar team.Intergenerationele samenwerkingen kunnen ervoor zorgen dat oudere collega’s met de hulp van hun jongere collega’s leren omgaan met digitale toepassingen en software, zoals sociale media, communicatie-platformen, gedeelde mappen en documenten …Doorgroeimogelijkheden en zelfsturing zorgen voor werkplezierVerschillende deelnemers aan de opleiding Digitaal Leiderschap spreken over een gebrek aan doorgroeimogelijkheden in hun cultuurhuizen. Volgens Peggy De Prins is dit een boosdoener, want zo riskeren organisaties dat hun werknemers vastroesten in hun functie. Terwijl een loopbaan steeds vaker een geïndividualiseerd, uniek traject volgt. Mensen doen niet langer één job voor het leven, maar kiezen voor een loopbaan met variatie. Werkplekken waar geen doorgroeimogelijkheden zijn, zullen frictie creëren.*Bron: Mirvis & Hall, 1994De tijd die vrijkomt door automatisering vraagt van werknemers ook dat ze kritisch nadenken over hoe ze die tijd zinvol kunnen invullen. Dit vergt de nodige competenties op het vlak van zelfsturing en eigenaarschap. Met goed people management worden werknemers geïnspireerd om hun talenten optimaal in te zetten.People management combineert leiderschap en menselijkheid. Medewerkers hebben een gemeenschappelijke visie nodig, maar ook coaching om hun persoonlijke doelen te bereiken binnen de organisatie.Peggy De Prins, Universiteit Antwerpen/Antwerp Management SchoolPrioriteitenlijstjes brengen evenwichtDe voorbije decennia verhoogde de werkdruk door de continue stroom aan maatschappelijke en technologische uitdagingen. Het publiek verwacht een naadloze digitale ervaring. Een blik op de toekomst leert ons dat innovaties zich steeds sneller zullen blijven opvolgen, maar werknemers kunnen onmogelijk op elke innovatie inpikken. Het is aan leidinggevenden om het overzicht te bewaken en de prioriteiten van het team zorgvuldig uit te kiezen. Maak een wijze keuze uit de technologische uitdagingen die jouw organisatie aangaat.Goed werkgeverschap zorgt voor goed werknemerschap. Een lerende houding helpt je alvast een heel eind op weg. In het boek 12 sleutels voor duurzaam HRM van Peggy De Prins lees je alles over praktijkgerichte HR-sleutels binnen een ruimer theoretisch beleidskader.In de volgende masterclass gaan we verder in op het ecosysteem van cultuurhuizen en de interactie tussen organisatie, artiesten, publiek, technologieleveranciers, concurrenten, overheden … Je leest er binnenkort meer over op deze blog.Deel dit artikelTwitterFacebookLinkedInFooter CTAIn samenwerking metBlogOverzicht partnersCookiesPrivacy policyGebruiksvoorwaardenContact© Cultuurconnect"
