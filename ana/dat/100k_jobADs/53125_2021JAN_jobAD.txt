"Tudatos Vezetés: Ne hidd el, hogy minél több, annál jobb!Hogy ne legyél tudatlan vezető.OldalakFőoldalA szerzőEgyüttműködésBélás e-könyvNyulas e-könyvSztratoszférás e-könyvKakasos e-könyvTanítás e-könyvRobi e-könyveMenedzsmentor2021. január 8., péntekNe hidd el, hogy minél több, annál jobb!Át vagyunk itatva azzal a meggyőződéssel, hogy a több szükségszerűen jobb is. Többet akarunk keresni, nagyobb alapterületen akarunk élni, drágább cuccokkal venni körül magunkat, magasabbra törni akármiféle rangsorban vagy hierarchiában, bővebb listára szert tenni végzettségekből, gyakrabban és messzebbre utazni, szélesebb olvasóközönséghez elérni, ismertebbé válni. Persze ez nem annyira meglepő, hiszen egyik alapvető hajtóerőnk a növekedési szükséglet. Mégse tesz nekünk mindig jó szolgálatot, hiszen előfordul, hogy addig hajcsárkodik felettünk, amíg ki nem köpjük a belünket, vagy rosszabb esetben ki nem égünk a nagy harácsolási versenyfutásban. Arról, hogy a több nem feltétlenül jobb, az elsőként beugró kép számomra egy környékbeli kifőzde rántott gombája volt, amiből egy adag kábé három normál porciónak felel meg. Ennek az első pár percben még tudsz örülni, de utána megérzed a sütéshez felhasznált olaj émelyítő mellékízét, és már mindjárt nem tesz annyira boldoggá, hogy sokat adtak.Onnan ugrott elő ez a téma, hogy a polcról a kezembe akadt egy kis könyv a ZenHabits blog szerzőjétől, melynek címe: A kevesebb ereje. Jó pár éve olvastam, és most kíváncsian lapoztam át újra, hogy vajon mennyire sikerült a benne foglaltakat beépíteni a működésembe. Hat alapelvet javasol a szerző, inkább tapasztalati úton összegyűjtve, mint tudományosan alátámasztva. Zárójelben jegyzem meg, hogy a tudomány is visszaigazolta már mindegyiket. Az első az, hogy szabj határokat magad számára. Ennek azért van jelentősége, mert ha szűkebb a mozgástér, akkor oda azokat a dolgokat fogod csak felvenni, amelyek igazán értékesek számodra, vagy amelyek a leglényegesebbek az adott témában. A japán haiku verseket hozza fel példának, ahol egy gondolat kifejtésére mindössze 17 szótagnyi tér áll a költő rendelkezésére, ráadásul három sorban, 5-7-5 arányban elosztva. Ott aztán tényleg jól kell gazdálkodni a szavakkal, kiszórva mindent, ami nem feltétlenül szükséges az üzenethez. Itt egyébként kettős érzésem volt: egyfelől nagyon jól sikerült meghatároznom az utóbbi években, hogy milyen munkát, mikor és mennyit dolgozom (már amikor nem volt 2020). Másfelől viszont nem szabtam korlátot annak, hogy naponta hányszor nézem meg az üzeneteimet, vagy mennyi időt herdálok el a közösségi média felületeken. Úgyhogy egy részét annak, amit hatékonyságban megnyertem az ajtónál, kiöntöttem az ablakon…A második alapelv, hogy kiválasszuk a legfontosabb dolgokat a magunk számára. Nem nehéz belátni, hogy azzal járunk jól, ha olyan tevékenységek töltik ki az ébren töltött óráinkat, amelyek az értékrendünkhöz és a fő céljainkhoz passzolnak. E téren is elégedett lehettem, hiszen a Covey-féle időgazdálkodási megközelítés vagy a rendszeres évtervezés és nyomon követés gyakorlata folyamatosan ott tartja az ember orra előtt, hogy mivel kéne foglalkoznia. A harmadik alapelv az egyszerűsítés, melynek keretei között kirépálunk mindent, ami nem illeszkedik az igazán fontosnak tartott elemek közé. Bár nem feltétlenül szimpatikus másoknak, ha fokozatosan kinavigálunk azokról a területekről, amelyek nem a listánk tetején vannak, illetve ha folyamatosan nemet mondunk, a tapasztalataim azt mutatják, hogy az emberek nagyrészt elfogadják, ahogy védjük a saját kereteinket.A negyedik alapelv az összpontosítás, aminek az a lényege, hogy egyszerre egy dolgot csinálunk, tehát zavaró körülményektől mentes single-taskingot folytatunk (ezáltal gyorsabban haladunk és kevesebbet hibázunk), illetve korlátozzuk azoknak a projekteknek vagy tevékenységeknek a körét, amelyeket egy időszakra felvállalunk. Ez sem túl meglepő, hogy ha nem diszpergáljuk szanaszét a figyelmünket, az energiánkat és az akaraterőnket, akkor az igazán fontos témákban nagyobbat fogunk tudni előrelépni. Nemcsak saját magamon, hanem az ügyfeleken is rendre meg tudom figyelni, hogy azzal segíthetünk nekik a legtöbbet, hogy a fókuszukat hozzáigazítjuk az adott időszak számukra igazán lényeges témáihoz. A vezetőknek általában iszonyú sok területtel kell foglalkozniuk, akár a kényszer, akár a saját motivációjuk miatt, de csak ott lesz számottevő előrelépés, ahova tényleg odakoncentrálnak.Az ötödik alapelv a szokásépítés, hiszen az eredményes változásoknak az a kulcsa, hogy a valamilyen szempontból előnytelen, vagy a céljainkat kevéssé szolgáló szokásainkat olyanokra cseréljük, amelyek támogatják a célokat vagy a jövőképet. A szokásnak pedig ott van jelentősége, hogy automatikussá teszik a cselekvést, nem kell mindig az illékony akaraterő-készletünkből égetni hozzá. Végül pedig arról ír a szerző, hogy kicsiben érdemes kezdeni, mert akkor nagyobb valószínűséggel gyökerezik meg és lesz fenntartható a változás.Mindezen alapelvek segítségével azt tudjuk meghatározni és gyakorlatba ültetni, hogy kevesebbet markolunk, de sokkal többet fogunk. Ahelyett, hogy nagy hanggal bőgetve a motort a sok markolászás során szinte minden kiperegne a kezünkből, néhány igazán fontos eredményt sikerül elérnünk, mellette pedig több időnk marad olyan dolgokra, amelyeket nagyra értékelünk. Életünk kertje nem egy hektár elburjánzott dzsungel, ahova még kiszagolni egyre kevésbé van ambíciónk, hanem néhány gondosan karbantartott dísznövény, középen szép ződ gyeppel, és ott piknikezik vagy labdát dobál a família.Töltsd le ingyenes e-könyveinket az oldal menüpontjaiból!Bejegyezte: Cservenyák Tamás dátum: 8:58Küldés e-mailbenBlogThis!Megosztás a TwitterenMegosztás a FacebookonMegosztás a PinterestenNincsenek megjegyzések:Megjegyzés küldéseMegjegyzés: Megjegyzéseket csak a blog tagjai írhatnak a blogba.Újabb bejegyzés Régebbi bejegyzés FőoldalFeliratkozás: Megjegyzések küldése (Atom)E-mail értesítések kérése az új blogbejegyzésekrőlBlogarchívumBlogarchívum január 2021 (5) december 2020 (4) november 2020 (9) október 2020 (6) szeptember 2020 (2) augusztus 2020 (5) július 2020 (6) június 2020 (5) május 2020 (4) április 2020 (5) március 2020 (7) február 2020 (4) január 2020 (6) december 2019 (6) november 2019 (4) október 2019 (8) szeptember 2019 (8) augusztus 2019 (6) július 2019 (5) június 2019 (3) május 2019 (7) április 2019 (7) március 2019 (7) február 2019 (3) január 2019 (7) december 2018 (6) november 2018 (4) október 2018 (7) szeptember 2018 (5) augusztus 2018 (5) július 2018 (6) június 2018 (4) május 2018 (6) április 2018 (5) március 2018 (9) február 2018 (5) január 2018 (6) december 2017 (6) november 2017 (9) október 2017 (8) szeptember 2017 (7) augusztus 2017 (3) július 2017 (4) június 2017 (3) május 2017 (6) április 2017 (5) március 2017 (9) február 2017 (6) január 2017 (9) december 2016 (3) november 2016 (7) október 2016 (7) szeptember 2016 (5) augusztus 2016 (5) július 2016 (5) június 2016 (6) május 2016 (6) április 2016 (4) március 2016 (8) február 2016 (7) január 2016 (7) december 2015 (3) november 2015 (8) október 2015 (7) szeptember 2015 (8) augusztus 2015 (6) június 2015 (6) május 2015 (4) április 2015 (5) március 2015 (8) február 2015 (6) január 2015 (4) december 2014 (7) november 2014 (7) október 2014 (7) szeptember 2014 (9) augusztus 2014 (4) július 2014 (1) június 2014 (5) május 2014 (9) április 2014 (5) március 2014 (10) február 2014 (8) január 2014 (9) december 2013 (5) november 2013 (8) október 2013 (7) szeptember 2013 (9) augusztus 2013 (2) június 2013 (8) május 2013 (9) április 2013 (8) március 2013 (8) február 2013 (8) január 2013 (10) december 2012 (6) november 2012 (9) október 2012 (6) szeptember 2012 (5) augusztus 2012 (7) július 2012 (4) június 2012 (7) május 2012 (9) április 2012 (8) március 2012 (11) február 2012 (9) január 2012 (9) december 2011 (8) november 2011 (9) október 2011 (8) szeptember 2011 (9) augusztus 2011 (8) július 2011 (7) június 2011 (9) május 2011 (9) április 2011 (8) március 2011 (8) február 2011 (10) január 2011 (11) december 2010 (10) november 2010 (9) október 2010 (10) szeptember 2010 (9) augusztus 2010 (9) július 2010 (9) június 2010 (8) május 2010 (10) április 2010 (11) március 2010 (5)Egyszerű téma. Üzemeltető: Blogger."
