"Spontanansökan för jobb inom itLogga inEngelskaNorskaDanskaFinskaTyskaNederländskaKinesiska (BETA)PolskaFranskaRumänskaSpontanansökan för jobb inom itLogga in och skicka intresseanmälanVill du jobba i ett agilt team i ett nära samarbete mellan it och verksamhet? Hos oss får du möjlighet att vara med och utveckla smarta lösningar som ska möta kundens behov och skapa samhällsnytta. Vi söker medarbetare i olika roller, exempelvis utvecklare, testare och drifttekniker. Visa ditt intresse genom att skicka in en spontanansökan.De orter som är aktuella just nu är Västerås, Umeå och Östersund.Var med och gör samhället möjligtSom medarbetare på it-avdelningen ingår du i ett agilt team som samarbetar med andra team inom ett visst verksamhetsområde. I teamet planerar och ansvarar ni tillsammans för leveransen, från att förstå användarens behov, designa och bygga en lösning, till produktion och incidenthantering. Vi arbetar aktivt för att skapa handlingsutrymme för varje medarbetare och tillit är i fokus för ledarskapet.Vi arbetar agilt med Safe som ramverk. Arbetet sker i nära kontakt med verksamheten för frekventa leveranser. Verksamheten och utvecklingsmiljön bjuder på spännande utmaningar och stimulerar till kreativa lösningar. Den omfattar flera samhällsviktiga funktioner, till exempel Sveriges folkbokföring, skattebetalningar och fastighetstaxering. Som ett led i vårt arbete att ge en god service strävar vi efter att tillhandahålla fler tjänster genom öppna API:er.Skatteverkets tekniska miljö omfattar bland annat Red Hat Enterprise Linux, Open Shift Container Platform, Git, Oracle och SQL Developer. Verktyg som vi jobbar med är Gradle, Eclipse, IntelliJ, Maven, Kubernetes, Jenkins och Jira. Vi utvecklar bland annat i Spring, REST, Angular, C, Java, XML, SQL, JBehave, .NET.Vi söker dig som har utbildning och/eller arbetslivserfarenhet inom it-området. Det nära samarbetet med verksamheten och de frekventa leveranserna gör samarbetsförmåga, flexibilitet och förändringsbenägenhet till viktiga egenskaper. Du följer med i teknikutvecklingen, är nyfiken och vill hela tiden lära nytt. Du drivs av att vara med och göra samhället möjligt. För att göra ett bra jobb och trivas hos oss på Skatteverket behöver du också vara lyhörd, tänka nytt och ta ansvar. Du bör ha god kommunikationsförmåga och lätt för att uttrycka dig i tal och skrift på svenska. Du ska leva upp till vår medarbetarpolicy.Skatteverkets it-avdelning har verksamhet i Malmö, Visby, Göteborg, Solna, Västerås, Östersund och Umeå.Så här jobbar vi med spontanansökanVi går löpande igenom de spontanansökningar vi får in. Om vi bedömer att din profil matchar it-avdelningens kompetensbehov kommer vi att kontakta dig. Eftersom vi utannonserar alla anställningar kommer du att behöva söka det lediga jobbet när det annonseras ut. Att göra en spontanansökan är inte detsamma som att skicka in en ansökan till en utannonserad anställning.För att du inte ska missa något jobb som passar dig rekommenderar vi att du prenumererar på våra lediga jobb. Du hittar prenumerationsknappen på sidan Lediga jobb.Varmt välkommen med din spontanansökan!Kontaktperson: Bo Söderkvist, bo.soderkvist@skatteverket.seSkatteverkets uppdrag är att bidra till att säkra finansieringen av den offentliga sektorn, bidra till ett väl fungerande samhälle och att motverka brottslighet. Vi skapar förtroende genom att vara lyhörda och ge alla ett bra bemötande. Genom att använda digitaliseringens möjligheter vill vi underlätta för privatpersoner och företag i deras vardag. Tillsammans gör vi samhället möjligt.Logga in och skicka intresseanmälanDela länkarTillbaka till lediga jobbVarbi Recruit rekryteringsverktygCookies Villkor och GDPR×Modal titleVi använder cookies för inloggning, förbättrad användarupplevelse samt dela-länkar. Genom att skapa ett konto, påbörja en inloggning/ansökan eller klicka på knappen godkänner du cookies.Jag godkännerLäs mer om våra cookies här×"
