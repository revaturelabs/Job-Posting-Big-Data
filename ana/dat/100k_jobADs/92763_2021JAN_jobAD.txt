"Administrativ koordinator vid LTHs kansliLogga inSvenskaEngelskaNorskaDanskaFinskaTyskaNederländskaKinesiska (BETA)PolskaRumänskaAdministrativ koordinator vid LTHs kansli - Under tillsättning eller tillsatt, ej sökbarLunds universitet, LTH, LTH:s kansliLunds universitet grundades 1666 och rankas återkommande som ett av världens 100 främsta lärosäten. Här finns 40 000 studenter och fler än 8 000 medarbetare i Lund, Helsingborg och Malmö. Vi förenas i vår strävan att förstå, förklara och förbättra vår värld och människors villkor.Lunds Tekniska Högskola, LTH, är en teknisk fakultet inom Lunds universitet med forskning av hög internationell klass och stora satsningar på pedagogisk mångfald.Service och Teknik (SoT) vid LTH kansli, är en serviceavdelning med 5 medarbetare som ger LTHs kansli kontorssupport med det mesta avseende praktiska sysslor och inköp. SoT ansvarar också för arbetsuppgifterna som avser LTHs centrala infrastruktur gällande AV-teknik, möbler/inredning och dess inköp.LTH kansli är miljödiplomerat, vilket innebär ett dagligt ansvarstagande för alla medarbetare men det kräver också uppföljning och kontroll, vilket är SoTs ansvar.SoT arbetar i nära samarbete med Datordriftgruppen (DDG) vid LTH, som bl.a. hanterar stor del av LTHs datorer och studentdatorsalarna på LTH.ArbetsuppgifterSom administrativ koordinator kommer du vara en del av Service och Tekniks avdelning som är placerat vid fakultetens kansli. Arbetsuppgifterna innebär till stor del att administrera, koordinera och organisera. I arbetsuppgifterna ingår bland annat:Inköp och beställning av material, utrustning och externa tjänster samt att sköta leveranshantering och kontakter.Delaktig vid förfrågningsunderlag och upphandling.Dokumentering och uppföljning av miljödiplomerings- och brandskyddsarbete.Planeringsarbete, exempelvis vid omflyttningar.Föra protokoll och skriva mötesanteckningar.Diarieföring vid avdelningen.Registerhantering.Uppdatera webb och hantering av intranät.Uppföljning av utförda tjänster, t.ex lokalvård.Även andra administrativa arbetsuppgifter kan förekomma och vid arbetstoppar eller specifika evenemang ska du vara beredd att bistå avdelningen i övrigt.KravVi söker en erfaren administratör som har ett flexibelt arbetssätt och som trivs med att arbeta med rutinartade arbetsuppgifter men värdesätter att delta i utveckling av nya arbetssätt.Du har:Lägst gymnasieutbildning.God administrativ förmåga och erfarenhet av att arbeta med administrativt arbete.God datorvana och grundläggande kunskaper i Office-paketet.Mycket goda kunskaper i svenska i tal och skrift.Goda kunskaper i engelska i tal och skrift.Vi kommer att lägga stor vikt vid personlig lämplighet. Vi söker dig som har lätt för att skapa goda kontakter, är serviceinriktad och stimuleras av att hjälpa andra och att lösa problem. Du har god samarbetsförmåga, är strukturerad, initiativtagande och självständig.Det är meriterande om du även har:Erfarenhet av arbete med inköp och/eller upphandling.Erfarenhet av webbuppdatering och arbete inom andra administrativa stödsystem.Erfarenhet av arbete i projekt.Kunskap om lagar, förordningar och avtal inom universitetet och högskola.Hänsyn kommer också att tas till hur du genom din erfarenhet och kompetens bedöms komplettera och stärka det administrativa arbetet inom avdelningen samt bidra till dess framtida utveckling.VillkorTillsvidareanställning, omfattning 100 %. Provanställning kan komma att tillämpas.Instruktioner för ansökanAnsökan skickas in via vårt rekryteringssystem där du ombes att svara på urvalsfrågor, fylla i uppgifter som rör din meritförteckning samt skriva ett personligt brev med motivering till varför du är intresserad av anställningen och på vilket sätt anställningen matchar dina meriter.Under 2019-07-15 tom 2019-08-07 hänvisar vi frågor till kontaktpersonernas mailadresser.Lunds universitet välkomnar sökande med olika bakgrund och erfarenheter. Vi ser jämställdhet och mångfald som en styrka och tillgång. Välkommen med din ansökan! Vi undanber oss alla kontakter från annonsförsäljare, rekryterings- och bemanningsföretag på grund av statliga upphandlingsregler.AnställningsformTillsvidareanställningAnställningens omfattningHeltidTillträdeEnligt överenskommelseLöneformMånadslönAntal lediga befattningar1Sysselsättningsgrad100OrtLundLänSkåne länLandSverigeReferensnummerPA2019/2368KontaktJan-Åke Nilsson, 046-222 37 13, jan-ake.nilsson@lth.lu.seJessica Knutsmark, 046-222 06 10, jessica.knutsmark@lth.lu.seFacklig företrädareOFR/ST:Fackförbundet ST:s kansli, 046-222 93 62SACO:Saco-s-rådet vid Lunds universitet, 046-222 93 64SEKO: Seko Civil, 046-222 93 66Publicerat2019-06-25Sista ansökningsdag2019-08-23Partager des liensRetour aux postes vacantsOutil de recrutement Varbi RecruitCookies Conditions et RGPD×Modal titleNous utilisons les cookies pour la connexion, pour une meilleure expérience utilisateur et pour les liens de partage. En créant un compte, en lançant une connexion / une application ou en cliquant sur le bouton, vous acceptez les cookies.J'accepteEn savoir plus sur nos cookies ici×"
