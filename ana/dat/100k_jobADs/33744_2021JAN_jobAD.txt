"Nego eddig az NB I legjobb játékosa - a Fradi védekezésben, a Vidi támadásban a király | csakfoci.huFrissVálogatottNB IInterjúkHazaiInterjúTilos passzolni!NB INB IIMagyar válogatottMagyar KupaLégiósokUtánpótlásA forduló válogatottjaNB IIIKülföldKülföldi körképEurópa LigaBajnokok LigájaNemzetek LigájaAngol fociSpanyol fociOlasz fociNémet fociMLSFrancia fociLengyel fociVilágfociÉlőVideóTVSérülésekVálassz oldalt#NB I #ÁTIGAZOLÁSOK #KÜLF.KÖRKÉPNego eddig az NB I legjobb játékosa – a Fradi védekezésben, a Vidi támadásban a királySzerző: csakfoci.huRovat: NB IKözzétéve: 2020. november 27., péntek, 11:54Az MLSZ összegezte az OTP Bank Ligában eddig történteket a számok, statisztikák alapján. A Ferencváros hátul, a Vidi elől volt a legjobb, az MTK pedig a fiatalok foglalkoztatásában.	Fotó: www.molfehervarfc.huA legutóbbi játéknapon egyharmadához érkezett a 2020/2021-es NB I-es idény. A koronavírus-járvány és a Ferencváros Bajnokok Ligája-kötelezettségei miatt nem minden együttes játszotta le mind a 11 mérkőzését, de egyes csapatok és játékosok kiemelkedő teljesítménye így is jól kimutatható számokkal az mlsz.hu cikke szerint.A legjobb védelem: FTCA Ferencváros egyedüli csapatként még veretlen a szezonban, és egy meccsel kevesebbet játszva is négy pont az előnye a második Kisvárda és a harmadik Fehérvár előtt. Ez elsősorban a csapat védelmének köszönhető, amely az eddig lejátszott kilenc bajnokin mindössze négy gólt kapott, pedig a Ferencváros ellenfelei a kidolgozott helyzeteik alapján jóval többször is betalálhattak volna. Ezt az úgynevezett xG statisztikai mutató jelzi, amely nem a helyzetek számát, hanem azok minőségét méri, és az alapján kalkulál egy meccsenkénti várható gólszámot – az alapján az ellenfeleknek átlagban 1,22 gólt „kellett volna szerezniük” a Ferencváros ellen, ehelyett 0,44-et szereztek.Ettől független Szerhij Rebrov csapata joggal vezeti simán a bajnokságot, hiszen több támadómutatóban is az elsők között van a ranglistákon, a mérkőzéseken pedig rendre domináns szerepet tölt be: a Ferencváros átlagban 61 százalékban birtokolta a labdát, meccsenként 604 passzal kísérletezett – melyeknek 87 százaléka volt sikeres –, emellett hét gólhelyzetet dolgozott ki és 47 százalékos hatékonysággal találta el a kaput.A legtöbb gól: MOL FehérvárAz eddig lejátszott bajnokikon a MOL Fehérvár szerezte a legtöbb gólt (25-öt), ami nem meglepő, hiszenMárton Gáboré a liga legtámadóbb csapata; a fent leírt xG mutató alapján a fehérváriak meccsenként várható gólszáma átlagban 2,2, ezt még sikerült is felülteljesíteniük eddig.A Vidi játékosai 34 százalékos hatékonysággal használják ki a helyzeteiket, 15 lövéssel próbálkoznak és 13 labdát szereznek az ellenfél térfelén. A Fehérvár ráadásul nemcsak a pozíciós játékban jeleskedik, hanem a kontratámadásokban is; a csapat átlagban 16 kontrát indít, melyek közül átlagban három végződik lövéssel (ez 19 százalékos hatékonyság), ebben a mutatóban nincs nála jobb a bajnokságban.A legjobb játékos: Nego Loic (MOL Fehérvár)A játékosok között is egy fehérvári, az ősszel a magyar válogatottban is bemutatkozó Nego Loic a legjobb. Az Izland elleni sorsdöntő Európa-bajnoki pótselejtezőn betaláló magyar válogatott játékos296-os InStat-indexet produkált az eddig lejátszott 944 perce alatt(az InStat-index egy komplex mutató, amely a labdás események alapján értékeli a játékosok összeteljesítményét). Nego eddig négy gólt szerzett és két gólpasszt adott, emellett hét gólhelyzetet alakított ki a csapattársai számára, 25-ször verte meg egy csellel az emberét és 66 százalékban nyerte meg a védekező párharcait. Nego tehát a Fehérvár előre- és hátrafelé irányuló játékában is kulcsfontosságú szerepet játszik.Lovrencsics: “Magyarországon csak mi és a Vidi játszunk másképp” – a Fradi kapitánya a válogatottról, az NB I-ről és C. RonaldórólA legjobb támadók: Hahn János (Paks), Gera Dániel (MTK Budapest)A góllövőlistát vezető Hahn János eddigi kilenc gólját 14 kaput eltaláló lövésből szerezte. A Paks csatárára azonban nemcsak a befejezéseknél lehet számítani, hanem a mezőnyjátékban is; Hahn eddig 12 helyzetet dolgozott ki saját magának vagy egy csapattársának, 57 támadópárharcot nyert meg és 17-szer cselezett sikeresen – mindhárom mutatóban csapata legjobbja. A legtöbb helyzetet az MTK támadója, Gera Dániel alakította ki (14), aki emellett mindenkinél többször, 28-szor próbálkozott lövéssel, 14 esetben pedig a kaput is eltalálta.A legjobb kapus: Dibusz Dénes (FTC)A kapusok között az InStat-index rangsorában Dibusz Dénes vezet (257), aki eddig öt bajnokit játszott le kapott gól nélkül, valamint a kapujára érkező lövések 88 százalékát hatástalanította, közte két büntetőt is. A legjobban viszont a Budafok kapusa, Póser Dániel van megdolgoztatva, akinek a kapujára eddig 58 lövés érkezett, és amelyek közül eddig 42-t megfogott – ennél többet senki sem védett a ligában.A legtöbbet játszó fiatalok: Mezei Szabolcs, Schön Szabolcs (MTK Budapest)A 21 év alatti játékosok közül két MTK-futballista, Mezei Szabolcs (991 perc) és Schön Szabolcs (752 perc) játszotta eddig a legtöbbet a 2020/2021-es idényben. Schön ráadásul csapata legjobbja az InStat-index szerint (257); a fiatal középpályás eddig két gólt szerzett, kilenc gólhelyzetet alakított ki, 16-szor kísérletezett kapura lövéssel, 14-szer szerzett labdát az ellenfél térfelén, 56 támadópárharcot nyert meg és 36-szor verte át az ellenfelét egy az egyben. A 21. életévüket be nem töltött játékosok közül rendszeres játéklehetőséget kapott Kiss Tamás (Puskás Akadémia, 778 perc), Szendrei Norbert (Honvéd, 568 perc) és Szűcs Kornél (Diósgyőr, 547 perc), statisztikai mutatóik alapján mindannyian rászolgáltak a bizalomra.Címkék: Fehérvár Ferencváros Fradi FTC Loic Nego magyar foci MOL Fehérvár FC NB I Vidi	Please enable JavaScript to view the comments powered by Disqus.ÁtigazolásokSzerződéshosszabbítás Pakson és Újpesten, orvosira érkezik a Honvéd kiszemeltje – hazai átigazolási hírekBanner 2219664Legfrissebb hírekNB I: A Diósgyőr edzője elmondta, miért cserélte le 5 perc után a nyerőemberét; Rebrov a kreatív játékot hiányoltaSzuperkupa: Ronaldo és Morata góljával megvan Pirlo első címe edzőként – videóBundesliga: Sallai újabb gólja is kevés volt a Freiburg győzelméhez – videóNB I: Fradi-veréssel kezdte 2021-et az átalakult Diósgyőr – Suljicot 1 gól és 2 labdaérintés után lecserélte az új edzőA Real “csodagyereke” lelépne Madridból, Mourinho és Klopp is ugyanazt a játékost akarja – külföldi körképNB I: Ferencváros-Diósgyőr 0-1 – közvetítésSousa is jelölt a magyar válogatott riválisának kispadjára – sajtóhírA Fradi új játékosának átigazolási díjáról írnak külföldön – a háttérSzerződéshosszabbítás Pakson és Újpesten, orvosira érkezik a Honvéd kiszemeltje – hazai átigazolási hírekKülföldön megírták, mennyit kereshet havonta leendő csapatánál a magyar válogatott védőhot tagek#Összes #Hazai #Külföldi #CímlapBannerzóna 2219684Csakfoci FBKÖVESS A FACEBOOKON IS!csakfoci.huTipplapBanner 3272415 SérülésekKészítette: Amega Full ServiceCsakfoci.hu © Minden jog fenntartva.FőoldalKapcsolatMédiaajánlatImpresszumSzerzői jogokPR-ArchívumAdatvédelemRSS csatornáink"
