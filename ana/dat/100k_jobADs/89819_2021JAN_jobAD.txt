"Lidingösidan - Carl-Johan Schiller (KD): Vi har ett stort jobb framför ossLidingösidanVäder LidingöAnnonseraKontaktOm LidingösidanLidingö lördag 16 januari 2021 v. 02Lunch	PolitikMenyFörstasidanLidingöEkonomiSportPolitikStadsplaneringKultur & NöjeDebattCentrum/TorsvikEvenemangKalenderVal 2018Val 2014Senaste kommentaren - Se flerElizabeth Salmonson 24 nov 21:33 om Välkommen till Katarina Grettes magiska världCarl-Johan Schiller (KD): Vi har ett stort jobb framför ossmåndag 17 december 2018 00:01På Lidingös kommunfullmäktigemöte nu idag måndag ska man välja kommunalråd. Den politiska majoritetens fyra partier har vardera ett namn på förslag. Kristdemokraternas förslag är Carl-Johan Schiller, som redan varit kommunalråd i fyra år, under föregående mandatperiod. Lidingösidan har samtalat med Carl-Johan Schiller, dels om hans kommande uppgift som ordförande i teknik- och fastighetsnämnden, dels om arvoden, dels om lidingöbornas skatt.Carl-Johan Schiller (KD), föreslagen att bli kommunalråd och ordförande för teknik- och fastighetsnämnden.Från årsskiftet är du kommunalråd och ordförande i teknik- och fastighetsnämnden, från den tidigare ordförandeposten i kultur- och fritidsnämnden. Varför vill du byta nämnd?CJS: Just nu är jag inte vald, men hoppas bli det på fullmäktige den 17 december. Det har varit spännande att vara ordförande i fyra år men totalt har jag suttit i fritidsnämnden i åtta år. Jag och hela majoriteten anser att det finns en stor förbättringspotential inom teknik- och fastighetsnämnden. Det finns frågor vi inte lyckats särskilt bra med under de senaste fyra åren, att föra en politik som har stöd bland lidingöborna t.ex. snabbcykelbanan. Det behövs mer fokus på dessa frågor och jag ska försöka vrida politiken åt ett håll som har stöd hos lidingöborna.Den tidigare tekniska nämnden tog under senaste mandatperioden några kontroversiella beslut som snabbcykelbanan, breddning av cykelvägarna på Näset och borttagning av vissa övergångsställen. Det här grundade sig på beslut som togs mellan 2010 och 2014 med en M-ordförande och som tjänstemännen bara fullföljde. Finns det fler kontroversiella saker som väntar Lidingö, något uppdämt grundat på tidigare beslut eller kommer nämnden att göra en nystart?CJS: Det är precis en nystart som behövs. Jag beklagar att vi tagit en del beslut, som Näset, snabbcykelbanan och övergångsställena och en hel del annat. Jag förstår inte vilket problem man ville lösa på Näset. Detta var politiska beslut, men vi har också reviderat vår trafikstrategi och likställt kollektivtrafik med cykel, gångtrafik och bilen. Bilen ska inte nedprioriteras. Vi kommer inte att förstöra för bilisterna, som t.ex. den midja man gjort vid busshållplatserna i Skärsätra och Mosstorp. Min ambition är att vi inte ska ha några fler sådana här oönskade investeringar de kommande fyra åren. Det måste vara rimliga ingrepp. Jag kommer inte släppa igenom några beslut där vi inte gått igenom konsekvenserna. Politikerna har inte fattat konsekvensen av de beslut man tagit.Vilka är de stora saker som måste åtgärdas under de kommande fyra åren utifrån din blivande nämnds perspektiv? Vad behöver rättas till från tidigare misstag och vad behöver göras för att förbättra det som inte fungerar nu?CJS: Det största projektet just nu är Lilla Lidingöbron, som blir en jättesatsning. Vi tittar också på Södra Kungsvägen, om man kan öka framkomligheten där bl.a. genom en planskild korsning i Skärsätra. Där får man väga kostnaden mot nyttan.Men det löser ju inte problemen på 30-sträckan.CJS: Nej, det gör den inte. Där får man även jobba längs vägen. En lärdom när man utvecklar Rudboda centrum är, att man måste se till att vägarna fungerar på ett bra sätt, innan man bygger så mycket.Har staden ett eftersläpande upprustningsbehov när det gäller de egna fastigheterna eller ligger man på en rimlig nivå?CJS: Fastigheterna har ibland glömts. Staden är en stor fastighetsägare och att ta hand om lidingöbornas tillgångar handlar även att ta hand om fastigheterna, inte enbart skattekronorna. Standarden på fastigheterna är lite olika, om man ska vara ärlig. Vi håller på och gör en ordentlig inventering av hela beståndet. På vissa håll behöver vi renovera, på andra är det bättre. Jag ser fram emot att få ett bättre grepp på detta.Är detta alltså ett eftersatt område? Har det inte skötts så bra som lidingöborna skulle kunnat förvänta sig?CJS: Jag tror att det kan bli betydligt bättre. I de hårda frågorna, som byggpolitik, fastighetspolitik och trafikpolitik, där har vi inte varit tillräckligt bra. Jag ser fram emot att förbättra detta område för jag tycker inte att det varit bra skött, helt enkelt. Det är mycket möjligt att om man tagit hand om Gamla Lidingöbron de senaste 30 åren då kanske vi inte hade behövt bygga en ny bro. Vi har även ett eftersatt underhåll av våra gångtunnlar. Där måste vi öka tempot för att underhålla. Vårt VA-nät behöver ses över så vi inte får nya vattenläckor. Det finns flera liknande områden. Jag vill bli ihågkommen för att sköta det vi redan har, på ett bra sätt.Kommer du med andra ord att offentligt redovisa vad du gör istället för att, som är mycket vanligt, hålla tyst med det som görs?CJS: Vi talar mycket om detta partierna emellan. Hur ska vi leverera det vi lovade i valet, nämligen ett lyssnade ledarskap och en ökad transparens. Vi får jobba genom sociala medier, vara nåbara på Facebook och Twitter, men också genom att ha möten med medborgarna och gör oss tillgängliga. Det ligger i en politikers uppdrag att vara tillgänglig. Om man inte gillar det ska man nog inte vara politiker. Man har en slags jour dygnet runt.Så till arvodesfrågan som placerat Lidingö i en position staden kanske aldrig haft, som staden med en märklig politisk ledning. Jag frågade tidigare Daniel Källenfors om de fyra partierna i den nya majoriteten var eniga om arvodesförslaget. Vad säger du?CJS: Jag kan inte kommentera de förhandlingar vi haft, men det som varit viktigast för oss i KD, och det står jag fortfarande för, är att de fritidspolitiker som lägger ner många timmar varje vecka, bara får några hundralappar för det arbetet. Det tycker jag är problematiskt. Det leder till att man inte lägger så mycket tid som man borde göra. Och det var också det jag försökte säga till Dagens Nyheter, och jag är glad över att få förklara mig lite bättre. Fritidspolitikerna borde få lite högre arvoden. Det är inga enorma summor vi talar om för att kunna lägga ner mer tid på besluten de ska ta. De här personerna handlägger allt från cykelbanor, till personärenden, omhändertagande av barn, eller om staden ska bygga en ny förskola eller nytt äldreboende. Det är stora frågor som man förväntas ta ställning till. Jag är glad att arvodesprocessen har tagits tillbaka och att det är en arvodesberedning som nu tittar på frågorna.Många lidingöbor har visar ett stort engagemang i denna fråga och sagt att ni är giriga. Politik är ju en förtroendebransch. Anser du att ert förtroende hos lidingöborna blivit skadat?CJS: Det vore att ljuga att påstå att detta inte skadat vårt förtroende. Men min ambition blir att återuppbygga förtroendet och jag har pratat med många lidingöbor både i telefon och via e-post, där jag fått säga att det som är viktigt för mig är att det handlar om fritidspolitikerna, inte om min egen lön. Den uppfattningen delar många. En del i att återuppbygga förtroende är, som jag sa tidigare, att vara synlig för lidingöborna. Vi har en vilja att göra bra ifrån oss.Många vill att ni fyra avgår innan ni ens inlett den kommande mandatperioden. Hur ser dina planer ut?CJS: Nej jag har inga planer på att avgå. Jag är jättesugen på att komma igång med den nya mandatperioden, när allt startar på riktigt i januari. Det finns mycket som är angeläget att göra på Lidingö.På måndag kommer den nu utvidgade arvodesberedningen, med representanter från alla partier, att presentera ett nytt förslag. Kommer du att acceptera förslaget även om det innebär att ditt arvode ligger kvar på samma nivå som idag, alltså cirka 66 000 kronor i månaden, eller kanske t.o.m. ett sänkt arvode?CJS: Jag har ingen insyn i processen och vet inte vilket förslag som kommer.*Varför sänker ni skatten med 20 öre istället för att använda dessa 30 miljoner kronor årligen till att finansiera upprustningen av idrottsanläggningar? Hur många är det som kräver sänkt skatt framför att ha en levande idrotts- och motionsrörelse på ön? Vi talar ju om cirka 125 kronor per månad i sänkt skatt för någon som tjänar runt 66 000 kronor i månaden.CJS: Jag har sagt, under fyra års tid, att för fyra år sedan hade vi dåligt betalda lärare, vi lade mindre pengar på idrott än andra kommuner, vi hade ett högre skattetryck än andra jämförbara kommuner. Då är det någonting som är fel. Under de fyra åren har vi drivit att man ska spara så mycket som möjligt på administration och att skära ner på \"överbyggnaden\". Det har vi gjort till viss del och samtidigt satsat på verksamheterna. Det finns gott om exempel på andra kommuner som lyckas bra inom idrotten, inom skolan och omsorgen, men som ändå har en lägre skatt än vad Lidingö har.Vi har en god dialog med de flesta idrottsföreningar hur vi kan lösa olika frågor. På Lidingö har vi alltid investerat tillsammans med idrotten. Vi träffade friidrotten förra veckan och hade ett bra möte med dem. Det finns en konstruktiv anda. Summan 720 000 kronor per år i hyra för Vallen är något som nämnts i olika diskussioner, men det finns inga beslut tagna att de ska betala den summan om året.Vilka kommuner ska Lidingö jämföra sig med?CJS: Det som är relevant är att jämföra sig med Täby, Danderyd, Sollentuna, Österåker, Solna, Nacka, Värmdö, som har en liknande befolkning som Lidingö, och där ligger vi lite för högt.Att Lidingö skulle ligga så högt, att vara så ineffektivt, är intressant.CJS: Det handlar om en kronas skillnad ungefär, jämfört med dem som ligger allra lägst. Vi tror inte att Lidingö kommer ligga allra lägst men vi kommer vilja bli bättre. Vårt mål på fyra år är att sänka skatten med 50 öre. För mig är det självklart att man måste sträva efter att vara så bra som möjligt. Jag förstår inte problemet med att sträva mot en låg skatt. Ta Sollentuna som exempel. De har satsat jättemycket på idrotten, byggt flera nya hallar, har lägre skatt än vad vi har, har bra skolor, bra äldreomsorg. Dom gör uppenbarligen något rätt som vi inte gjort.Talar ni med andra kommuner som ni tycker lyckats bättre än Lidingö?CJS: När vi ser kommuner som är duktiga, som Danderyd, Täby, Österåker, Sollentuna och Solna, ser vi att de har bra service till medborgarna och gör det till en lägre skatt. Vi kommer träffa deras politiker och ledande tjänstemän och ta lärdom från dem. Som t.ex. nu när vi ska bygga badhus så tittar vi på andra som byggt lyckade badhus, t.ex. Norrtälje, och hämtar inspiration från dem. Lyckade exempel ska man ta till sig.Men detta borde väl ha uppmärksammats för tio-tjugo år sedan?CJS: Det tycker jag också. Men när det kommer till kommunikation och öppenhet så har vi ett stort jobb framför oss.Dela Carl-Johan Schiller (KD): Vi har ett stort jobb framför ossKommentarerAlf Lundberg 2018-12-20 14:06Bra CJ!Kanske får vi nu fler politiker och även tjänstemän som LYSSNAR, FÖRSTÅR och sedan också ÅTGÄRDAR i samverksn med oss invånare.Staden måste bli en serviceorganisation för medborgarna och inte bara en myndighet som \"vet bäst\" och blir en nej-sägare till alla bra ideer och förslag.Lycka till !Alf Lundbergordf. Lidingövillor - Villaägareföreningar i SamverkanRobert Hallenborg 2018-12-17 16:18I senaste numret av Vårt Lidingö nämns ett antal områden,där stadens nya majoritet avser satsa framöver. Gott så! Hälsans ö är en lockande slogan, men hälsa är inte bara fysisk hälsa, det är även mental hälsa. Skriften innehåller inte en enda artikel om kultursatsningar! Skall det uppfattas så att alla områden, som omnämns, anses viktigare? Eller att kultur är mindre inressant för stadens nya majoritet? Vad säger den nya kulturnämnden, gärna illustrerat med siffror?Christer Mohlin 2018-12-17 07:03Carl-Johan Schiller (Kd) säger i dagens artikel att \"det som är viktigt för mig är att det handlar om fritidspolitikerna, inte om min egen lön.\" Det är ett tydligt besked.Lyckligtvis kan Carl-Johan Schiller bevisa denna ståndpunkt genom att ikväll den 17/12, först på KS (kl. 17) och därefter på KF (kl. 18) ge sitt stöd till Arvodesberedningens nya förslag.Detsamma kan även Amelie Tarschys Ingre (Lib) göra, baserat på sina och Liberalernas uttalanden den 6/12 (bl.a. Lidingösidan och Mitt i) om att \"både förhandlingsdelegation och medlemmar var kritiska till nivån på arvodeshöjningarna\". Därtill att \"i förhandlingarna fick de dock inget gehör för det och var till slut ändå redo att gå med på ett majoritetsprogram där förslaget till arvoden fanns kvar.\" Stackars Liberaler som fick ge sig i denna viktiga fråga. Men nu finns möjlighet att visa var man står.Så upp till bevis ikväll, Carl-Johan och Amelie. Visa att ni menar vad ni säger. Lyssna nu på er upprörda väljarkår. Fördjupa inte misstankarna om girighet genom att begära återremiss. Ta chansen att ge ert aktiva personliga stöd för Arvodesberedningens förslag ikväll.KommenteraDitt riktiga namn, både för- och efternamn, annars publiceras inte kommentaren.Din e-postadressKommentarSkicka kommentarFler artiklar från PolitikNya oppositionsråd vill stärka oppositionenPolitik 19 dec 2018 20:560UPPDELAT RÅD. Patrik Sandström, som är Miljöpartiets gruppledare, valdes i måndags till nytt oppositionsråd av…C+S+MP: Majoriteten körde åter över arvodesberedningenPolitik 18 dec 2018 16:578Vid gårdagens sammanträde i Lidingös kommunfullmäktige inträffade det märkliga att öns oppositionspartier yrkade…Väktare när fullmäktige tog upp arvodesfråganPolitik 18 dec 2018 06:2310ÄRENDET ÅTERREMITTERAT. Måndagskvällens debatt i Lidingös kommunfullmäktige ramades in av fyra väktare och två…C+S+MP: Vi säger \"ja\" till arvodesförslagetPolitik 14 dec 2018 22:100\"Efter en arvodeshärva där kommunalråden försökt chockhöja sina egna arvoden är vi nu glada att…Moderaterna ber om ursäkt i arvodesfråganPolitik 14 dec 2018 12:465Moderaterna ber om ursäkt i frågan om hantering av politiska arvoden på Lidingö. Det skriver Nils-Henrik Tideberg,…Sänkta arvoden för kommunalrådenPolitik 14 dec 2018 00:015ARVODESBEREDNINGENS FÖRSLAG. Det blir sänkta arvoden för öns kommunalråd om arvodesberedningens förslag går…Landstinget blir Region Stockholm vid årsskiftetPolitik 12 dec 2018 19:06026 KOMMUNER. Vid årsskiftet kommer Stockholms läns landsting att bilda Region Stockholm och ta över ett antal…C: Majoriteten saknar plan för fler gymnasieplatser 2019Politik 12 dec 2018 15:555\"Under senaste mötet med utbildningsnämnden den 28 november framkom att majoriteten saknar plan för att skapa fler…V: Frys alla arvoden till politikerna på LidingöPolitik 11 dec 2018 23:000Under de senaste veckorna har det varit stor uppmärksamhet i media kring den nya politiska majoriteten på Lidingö…L: Vi ber om ursäktArtikeln skriven av Nancy Mattsson (L), föreningsordförandePolitik 6 dec 2018 13:3412Liberalerna hade igår kväll ett medlemsmöte för utse partiets företrädare i nämnder, styrelser och utskott. Vid…Daniel Källenfors (M): Hoppas lidingöborna ser att vi försöker komma rättPolitik 4 dec 2018 14:115INTERVJU. Under de senaste tio dagarna har debatten på Lidingö varit intensiv om förslaget till arvoden för öns…Hundratals skrev påPolitik 4 dec 2018 00:425Igår, före kommunstyrelsesammanträdet, lämnade Gabor Sebastiani in den namninsamling han startat via Facebook-gruppen…Utökad arvodesberedningPolitik 4 dec 2018 00:041Vid måndagskvällens kommunstyrelsesammanträde beslöts att arvodesfrågan ska tas upp på nästa kommunfullmäktige…Källenfors (M): Jag förstår kritiken och tar ansvaretPolitik 3 dec 2018 14:009Som Lidingösidan i lördags kunde meddela dras förslaget om nya arvoden tillbaka. Även från kommunstyrelsens…C+S+MP: Först beslut om arvoden, sedan val av kommunalrådPolitik 3 dec 2018 11:265Centerpartiet, Socialdemokraterna och Miljöpartiet på Lidingö välkomnar nu att den politiska majoriteten backar…Granska arvodesförslagetPolitik 2 dec 2018 23:252Lidingöbon Christer Mohlin vill att Lidingö stads revisorer granskar hur ändringarna i reglementet som gäller…Vald beredning fick inte lägga förslagPolitik 2 dec 2018 15:581Kommunstyrelsens arbetsutskott (KSAU) har efter en folkstorm från lidingöborna dragit tillbaka förslaget till nya…Majoriteten: \"Vi drar tillbaka förslaget om höjda arvoden\"Politik 1 dec 2018 15:0616”Vi kommer att dra tillbaka förslaget om arvoden för förtroendevalda som debatterats hårt de senaste dagarna.…Svaren på Lidingö Idrottsråds frågor till politikernaPolitik 1 dec 2018 10:112MAJORITETENS SVAR. För en månad sedan skickade Lidingö Idrottsråd ett öppet brev till kommunstyrelsens ordförande …\"Pressgrannar\" om LidingöPolitik 1 dec 2018 00:010HBL & SVT. Inte nog med att Dagens Nyheter, Svenska Dagbladet, Aftonbladet, Expressen och många andra tidningar i…Tipsa oss!Har du en Lidingönyhet?Maila oss på jan@lidingosidan.se eller ring 0733-26 88 00.EvenemangUtställningarKalenderUpplev LidingöÄta. Bo. Sevärdheter. Barn på ön. Resa till Lidingö. FaktaLunchguidenVinguidenFölj @LidingoesidanSenaste artiklarnaLidingösidan 2004 - 2018Gott nytt år önskar LidingösidanHjälpsändningen till Saldus december 2018Finns det endast 57 hjärtstartare på Lidingö?Stöld i GåshagaDen stora pizzadagenBrobeslut ligger fastMusikskolan nådde måletSlutpriser för bostäder på Lidingö vecka 51/18Snart smäller detPoesihörnan 3De tog ingen taxiPoesihörnan 2Poesihörnan 1I juletid nu och dåGod jul önskar LidingösidanGranen bärs hemIdolerna värmde i Lidingö centrumDebatt: Om återremissen av arvodesberedningens förslagEn bok är föddLidingösyskonen Hellvig är \"Årets genombrott\"Första målet är nått539 mot 487 miljonerDebatt: Medborgarberedning - ett alexanderhugg* som löser den gordiska arvodesknutenSlutpriser för bostäder på Lidingö vecka 50/18Stipendier till ungdomsidrottare när IFK Veteranklubb höll julBäst att komma en kvart iNya oppositionsråd vill stärka oppositionenRekordmånga kom till Lidingös kulturveckaC+S+MP: Majoriteten körde åter över arvodesberedningenSenaste kommentarernaElizabeth Salmonson:Välkommen till Katarina Grettes magiska världJennie Lindahl :Finns det endast 57 hjärtstartare på Lidingö?Henrik Winskog:\"Slottet\" på Storholmen kan komma att rivasPaul Matell:Norska skidkungar satsar på Hälsans öAnna Pellnäs:\"Slottet\" på Storholmen kan komma att rivasSakfel i artikeln om Telefonvillan :Telefonvillan till saluSune Verner Wallenius:Innovationsfamiljen – där allt är möjligtJan Jansson:Grönast på önAnders Djerf:Göran Swedrup får utmärkelsen \"Årets ängel\"Lennart Möllersten :Två sidor av Albert ContrerasJonas Eriksson :Debatt: Köpvägra där Europapark och Q-park förvaltar parkeringenMargaaretha Wikander:Lidl flyttar in i Lidingö Gallerias lokalerUlrika Rendle:”Så Gott som Nytt” flyttarJacob Truedson Demitz:Marianne Bernadottes modekreationer visas. Kronprinsessan invigdeLena Edenström:Nu har Villa Söderås tagit ned skylten på riktigtG.U. Verbeek:Nära naturen på Millesgården i sommarBo Larsson:Nu bestämmer majoriteten sina egna arvodenRosie Norén:Debatt: Parkeringen i Dalénum ohållbarAnders Ulfvarson:Lidingösidan 2004 - 2018Gunnar Lundell:Debatt: Köpvägra där Europapark och Q-park förvaltar parkeringenLars Aronsson:Lidingösidan 2004 - 2018Annika Lundvall:M+FP+KD: Vi vill ha ny broSven Lagerlöf:Lidingö Centrum såltPeder Groth:Lidingösidan 2004 - 2018Bertil Simonsson:En möbelsnickare med unika kunskaperAnnika Lundvall:Klart med brobyggetArkivAnnonserAnnonser från GoogleTillbaks till toppen av sidan© Lidingösidan 2004 - 2021jan@lidingosidan.seTelefon: 0733-26 88 00"
