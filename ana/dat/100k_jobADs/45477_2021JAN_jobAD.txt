"Park Krajobrazowy - trasa 9forumogłoszeniagaleriekamerymapyreklamakontaktPrzemyśl - nasze miasto całą dobęEkologia.pl - pogoda PrzemyślAktualnościSportKalendarz imprezInformatorMuzea w PrzemyśluDla turystówPodziemiaInstytucje i UrzędyHistoriaCiekawostkiZabytkiTwierdza PrzemyślWybitni mieszkańcyOkolice PrzemyślaSzlaki turystyczneStok narciarskiNoclegiKlub Górski \"Karpaty\"KontaktWspółpracaREKLAMAPark Krajobrazowy - trasa 9www.przemysl24.pldata dodania: 2005-09-28aktualizacja: 2016-11-14 18:04:11Jest to jedna z najprzyjemniejszych i najpiękniejszych widokowo propozycji wycieczek rowerowych zamieszczonych w tym przewodniku. Prawie zupełnie nieznany i nieodwiedzany jest fragment między Makową a Sopotnikiem i dalej w kierunku granicy państwa. Wyłożona świeżym dywanikiem asfaltowym droga leśna łatwo, mimo podjazdu, doprowadza nas następnie prawie na szczyt Suchego Obycza (618 m n.p.m.). Kolejny fragment od Arłamowa do Trójcy i jeszcze dalej do Posady Rybotyckiej, to prawdziwa perełka dla łatwej rowerowej jazdy, a piękne widoki i pustka doliny Jamnej oraz murowana obronna cerkiew w Posadzie Rybotyckiej pozostają w pamięci na długo.Trasa 9: Huwniki - Makowa - Sopotnik - Suchy Obycz - Arłamów - Trójca - Posada Rybotycka - Rybotycze - HuwnikiRower: górski lub trekkingowyDługość: 42,6 kmSuma podjazdów: 330 mCzas jazdy bez odpoczynków: 4 hCzas jazdy z odpoczynkami: 6 1/2 hOgólna ocena trudności: dość trudna0,0 km. Rozpoczynamy opis trasy wycieczki w Huwnikach, do których dojechać możemy z różnych kierunków. Początkowo jedziemy wzdłuż Wiaru w kierunku zachodnim. Krótki podjazd, a następnie zjazd doprowadzają nas łatwo do odbicia z głównej drogi asfaltowej w lewo w kierunku Makowej.1,5 km. Skręcamy i my, a po przejechaniu przez most na Wiarze, jedziemy dalej między zabudowaniami wsi, wzdłuż ładnego potoku Turnica.3,6 km. Już daleko za Makową, skręcamy jeszcze raz w lewo i drogą żwirową podążamy w kierunku wsi Sopotnik. Przez chwilę jedziemy przez las, lekko pod górę, ale wkrótce otwiera się przed nami rozległy, otwarty teren. Mijamy budynek leśniczówki po lewej i po chwili docieramy do budynków dawnego PGR-u.5,1 km. Niewielka wieś robi wrażenie zamierającej, jakby położonej na końcu świata. Kiepska droga żwirowa prowadzi jednak jeszcze dalej.5,8 km. Przy ostatnich zabudowaniach Sopotnika droga skręca w prawo i przekraczając potok bieży w kierunku lasu. Około l km jedziemy między drzewami, a następnie znowu odkrytym i zakrzaczonym terenem. Pogarsza się też nawierzchnia, ale nie stanowi to większego problemu dla rowerowej jazdy.7,7 km. Natrafiamy na znaki niebieskie szlaku turystycznego, które dochodząc zlewej (od Kalwarii Pacławskiej) towarzyszyć nam będą przez kilka następnych kilometrów.8,3 km. Już bardzo blisko granicy państwa (koniecznie należy mieć ze sobą dokument tożsamości) droga żwirowa nagle się kończy, a właściwie skręca w prawo i pokrywa świeżym dywanikiem asfaltowym. Zdecydowanie ułatwia to dalszą jazdę. Szybko też zaczyna się podjazd, który jest początkowo łagodny, a następnie dość stromy, kilkoma serpentynami wyprowadza nas przez piękny bukowo-jodłowy las bardzo blisko najwyższego wzniesienia Parku - Suchego Obycza (618 m n.p.m.).13,4 km. Na właściwy szczyt prowadzi odbijająca od drogi ścieżka (i niebieski szlak). Asfaltowa droga spokojnym zjazdem do prowadza nas do skrzyżowania, na którym skręcając w prawo powrócilibyśmy do Makowej.15,1 km. My skręcamy jednak w lewo i jadąc jeszcze trochę pod górę osiągamy szczyt, z którego otwierają się wspaniałe, dalekie widoki w kierunku południowym.15,9 km. W prawo z tego miejsca, prowadzi droga do widocznego, po przeciwnej stronie \"siodła\",hotelu Arłamów. Droga na wprost wiedzie coraz szybszym zjazdem w kierunku Jureczkowej. Podążamy w tą stronę, ale po 1,7 km skręcamy w pierwszą odbijającą w prawo drogę.17,6 km. Po świetnej nawierzchni asfaltowej jedziemy bardzo szybko przez jodłowy las. Gdy kończy się zjazd, wyjeżdżamy z lasu i otwiera się przed nami przepiękna dolina Jamnej.18,5 km. Jeszcze po prawej, na wzgórzu widzimy hotel Arłamów, ale następne blisko 10 km pokonujemy przez, niespotykaną już gdzie indziej, pustkę. Las pokrywa szczytowe partie wzgórz, po obu stronach długiej doliny. Niżej są laki z kępami brzóz i drzew owocowych, świadczących o tym, że kiedyś mieszkali tu ludzie. Na niebie krążą orliki krzykliwe i myszołowy, w wysokich trawach słychać derkacze, a nad potokiem przechadzają się czarne bociany. Rankiem i wieczorami, na łąki wychodzą stada jeleni. Prawdziwe królestwo przyrody. Dolina kończy się gdy potok Jamninka wpada do Wiaru. Tutaj w miejscu dawnej wsi Trójca znajdujemy Ośrodek Rady Ministrów, składający się z ładnychdrewnianych domków rozrzuconych na wzgórzu. W dolinie, nad Wiarem stoi kilka murowanych domów.27,8 km. Przekraczamy mostem Wiar i na skrzyżowaniu dróg asfaltowych skręcamy w prawo. Zostawiamy ORM po lewej na wzgórzu i jadąc łatwo drogą asfaltową wzdłuż Wiaru, docieramy do kolejnego skrzyżowania dróg, a tuż obok jest duży wypał węgla drzewnego.30,3 km. W lewo droga prowadzi do Birczy, ale my skręcamy w prawo i nadal jadąc wzdłuż Wiaru wkrótce docieramy do Posady Rybotyckiej.33,8 km. Na początku tej niewielkiej wsi spotykamy po lewej, jeden 2 najciekawszych zabytków - murowaną cerkiew obronną z XVI w. najstarszą, jedyną tego typu w Polsce. Droga asfaltowa prowadzi dalej wzdłuż Wiaru, który to zbliża się to oddala od niej.37.5 km. Kolejną miejscowością na trasie wycieczki są Rybotycze. Kiedyś miasteczko, obecnie wieś. Tutaj odbija w lewo żwirowa droga w kierunku Kopyśna, jedziemy jednak prosto i zamykamy pętlę trasy przy skrzyżowaniu drogi do Makowej.41,1 km. Stąd pozostaje namjuż tylko krótki podjazd i zjazd do zakończenia całej wycieczki.42.6 km. Kończymy w Huwnikach, na rozległej łące nad Wiarem.Trasy zostały opracowane na podstawie materiałów przekazanych przez Zarząd Zespołu Parków Krajobrazowych w Przemyślu (www.parkiprz.itl.pl), wydawcy przewodnika rowerowego \"Po drogach i bezdrożach Parku Krajobrazowego Pogórza Przemyskiego\". Za pomoc serdecznie dziękujemy.W naszym serwisie także:» Śladami Dobrego Wojaka Szwejka» Park Krajobrazowy - trasa 1» Park Krajobrazowy - trasa 2» Park Krajobrazowy - trasa 3» Park Krajobrazowy - trasa 4» Park Krajobrazowy - trasa 5» Park Krajobrazowy - trasa 6» Park Krajobrazowy - trasa 7» Park Krajobrazowy - trasa 8» Park Krajobrazowy - trasa 9» Park Krajobrazowy - trasa 10» Park Krajobrazowy - trasa 11» Park Krajobrazowy - trasa 12» Park Krajobrazowy - trasa 13» Park Krajobrazowy - trasa 14» Forteczna trasa rowerowa - północna» Forteczna trasa rowerowa - południowaSzukaj w naszym serwisie:ForumOgłoszeniaGalerieKameryMapyReklamaKontaktAktualnościSportKalendarz imprezMuzea w PrzemyśluDla turystówPodziemiaInformatorInstytucje i UrzędyHistoriaCiekawostkiZabytkiTwierdza PrzemyślWybitni mieszkańcyOkolice PrzemyślaSzlaki turystyczneStok narciarskiNoclegiWspółpracaReklamaWspółpracaKontaktwww.przemysl24.pl © 2021 | generowano: 0.01 s,	xhtml 1.0 s1 - pl"
