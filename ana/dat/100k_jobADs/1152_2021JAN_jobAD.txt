"Proteinové doplňky v jídelníčku » VitaljobTip týdne: Jak jíst zdravě po celou zimuVypočtěte si BMI Převod KJ a KCALProteinové doplňky v jídelníčkuHlavní stranaVíte, co jíte?Proteinové doplňky v jídelníčkupřed 4 rokySdílet emailemEmail odeslán.TweetPoslední dobou se s nabídkou proteinových doplňků doslova roztrhl pytel. Ve fitness centrech, v obchodech pro sportovce, ve zdravé výživě – tam všude můžeme narazit na nejrůznější proteinové doplňky stravy. Možná jste přesvědčeni, že proteinové koktejly jsou určeny jen pro vrcholové sportovce a kulturisty – nedostatek bílkovin (proteinů) se však může týkat každého z nás, obzvláště pokud nedbáme na vyvážený jídelníček.K čemu naše tělo vlastně proteiny potřebuje? Bílkoviny jsou pro náš organismus nenahraditelné. Bez nich by nebyla možná tvorba svalové a vazivové tkáně, v našem těle plní také imunitní a transportní funkci. Cenným zdrojem bílkovin jsou živočišné produkty (například mléko, vejce, maso) i některé rostlinné potraviny (např. obiloviny a luštěniny). Dospělý zdravý člověk by měl denně přijmout asi 1 g bílkovin na 1 kg své hmotnosti.Kdy využívat proteinové doplňkyProteinové doplňky stravy neskrývají žádné zázračné látky, ale právě tolik potřebné bílkoviny, které jsou někdy smíchané se sacharidy, minerály či vitamíny. Vyráběny jsou ze syrovátky, sóji, hrášku, kaseinu či některých druhů obilovin. Tyto přípravky lze doporučit lidem, kteří mají nedostatek bílkovin ve svém jídelníčku či sportovcům, kteří usilují o zvýšení svalové hmoty. Vhodné jsou také jako doplněk v případech, kdy nechceme naše tělo příliš zatěžovat trávením masa a mléčných výrobků. Proto není příliš vhodné míchat proteinové přípravky s mlékem, ačkoliv mnozí výrobci tuto kombinaci doporučují. A jak si v široké nabídce proteinových doplňků vybrat ten správný?Jak vybrat ten správnýPři výběru nápoje je důležité zvážit, co jeho užíváním chceme dosáhnout. Proteinové nápoje se dají dělit například podle zdroje bílkoviny či podle koncentrace. Setkat se můžeme jak s jednosložkovými tak vícesložkovými proteiny, procenta na obalu znamenají procentuální obsah proteinu v 100g produktu. Mezi nejzásadnější rozdíly jednotlivých výrobků patří rychlost vstřebatelnosti a odlišná chuť.Například syrovátkový protein se rychle vstřebává a je proto vhodné jej konzumovat během celého dne. Oproti tomu kasein, bílkovina získávaná z mléka, má pomalé vstřebávání a je proto lepší užívat jej na noc. A které produkty zvolit při dietě či silovém tréninku? Obecně lze říci, že doplňky s méně než 60% bílkovin jsou ideální zejména po tréninku, pokud chceme přibrat svalovou hmotu. Naopak pokud je našim cílem snížení hmotnosti, vybereme raději přípravek s vyšším obsahem bílkovin (více než 80%) a menším obsahem sacharidů.Na co si dát pozorÚskalím proteinových doplňků mohou být některé látky, které jsou do směsí přidávány. Většinou dodávají produktu sladkou chuť nebo působí jako konzervanty, aby výrobek déle vydržel. Pokud o zařazení proteinových doplňků uvažujete, přečtěte si pečlivě etiketu a vyberte takové, které neobsahují umělá sladidla, barviva a konzervanty.Nezapomínejte, že proteinové koktejly slouží pouze jako doplněk stravy. Pokud je váš jídelníček nesprávně složený a neobsahuje dostatek kvalitních bílkovin a tuků prostřednictvím jídla, žádný proteinový nápoj to nezachrání. Jestliže se tedy rozhodujete, zda některý z nich vyzkoušet, popřemýšlejte nejdřív, čeho chcete dosáhnout a jak vypadá váš jídelníček.Pošlete článek přátelůmEmail odeslán.TweetAles TlapalJá si také každý den dělám proteinové nápoje. Pravidelně cvičím, tak bych chtěl, abych co nejdřív vypadal, jak si představuji. Nejvíc mi chutná čokoládový a banánový protein . Pokaždé si objednám jiné, abych všechny vyzkoušel a tyto dva zatím jasně vedou :-) .Petr HavlíčekPtejte sePetr radíVaše příběhyVíte, jak jíteSprávné stravováníIdeální jídelníčekVíte, co jíte?Zdravé hubnutíJak na toHýbejte seRelaxujteNepřehlédněteVitalfoodVitalsnackCateringeBooksNutriční poradciPartneři portáluRajecCPHAbastoProvozovatelCopyright 2015 © AramarkOchrana osobních údajůPodmínky užitíYoutubeMailFacebookInstagramProvozujeTento web používá k poskytování služeb, personalizaci reklam a analýze návštěvnosti soubory cookie. Používáním tohoto webu s tím souhlasíte. Více informacíOk"
