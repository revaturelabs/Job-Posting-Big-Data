"Fritidsledare till kollo! | Eskilstuna kommun i EskilstunaDela med andraStartsidaKarriärtorget - studentKarriärtorget - arbetsgivareAnnonsera - Logga inKontakta oss:021-10 70 90karriartorget@mdh.seFritidsledare till kollo!Publicerad 2020-12-22Eskilstunas kolloverksamhet ligger under socialförvaltningen och uttagningen av de barn som får åka har sin grund i det sociala arbetet. Resursenheten Barn och Familj har lång erfarenhet av att arbeta med barn på en rad olika sätt och kolloverksamhetens långa tradition vårdar vi med stor omsorg och stolthet.Våra kollogårdar ligger naturskönt nära skog och vatten. Vistelsen på kollo bygger på aktiviteter som stimulerar barnens sociala utveckling, upplevelsebehov samt avkoppling. Verksamheten präglas av ömsesidig respekt och ett aktivt deltagande från alla som vistas på gården. Detta ställer höga krav på våra ledare för att kunna erbjuda barnen en positiv och trygg kollovistelse.Åshorn ligger vackert beläget i skärgårdsmiljö strax utanför Trosa, ca 11 mil från Eskilstuna. Sågarsvedet ligger intill Sotarsjön med en vacker omgivande natur, i Ärla ca 2,5 mil från Eskilstuna. Nu söker vi fritidsledare till både Åshorn och Sågarsvedet inför sommaren 2021. I din ansökan kommer du att få uppge vilken av gårdarna du vill jobba på samt vilken period.Vi bad våra tidigare medarbetare att beskriva sin upplevelse av att jobba på kollo. Här kommer deras svar:\"Kollo medför en otrolig sommarupplevelse, lekfullhet, fantasifulla barn och såklart en otrolig gemenskap med kollegorna. Att jobba/bo/leva kollo har blivit årets höjdpunkt och jag kan inte tänka mig bättre sätt att spendera sommaren på\" - Lisa Linde, föreståndare\"Kollo är för mig en plats där glädjen och gemenskapen känns starkare än någonsin. Att kunna få förgylla ett barns sommar är en känsla som inte går att beskriva. Jag vill inte tänka mig en sommar utan kollo\" - Elin Svensson, fritidsledareArbetsuppgifterTa chansen att ha möjlighet att jobba på världens bästa sommarjobb!Till Åshorns sommargård kommer ca 54 barn och till Sågarsvedet kommer ca 32 barn i åldrarna 7-13 år. Det är viktigt för oss att barnen som besöker vår kolloverksamhet får en rolig och positiv upplevelse.Som fritidsledare planerar och genomför du aktiviteter tillsammans med barnen. Du har ansvar för ett antal barn och skapar en gemenskap och trygghet så att barnen får en rolig och meningsfull tid på sommargården. I din roll innebär det att möta barnen utifrån barnens egna förutsättningar och behov. Som fritidsledare på kollo handlar det om att du ska vara en trygg vuxen och förebild för barnen som kommer till gården. Du skapar trygga ramar och goda relationer. Både inre och yttre konflikthantering är förekommande i rollen.Verksamheten på kollo omfattar heldygnsomsorg. Arbetet på gårdarna innebär arbete på schema. Du kommer att övernatta på gården de dagar du har heldagspass. För detta utgår dygns-/lägerersättning. Det är även möjligt att övernatta på gården de dagar du är ledig.Anställningsperioder (datumen inom parentes är faktiska arbetsdagar på gården)Period 1: 2021-06-21 - 2021-07-18 (2021-06-21 - 2021-07-18)Period 2: 2021-07-12 - 2021-08-08 (2021-07-15 - 2021-08-01)Period 1+2: 2021-06-14 - 2021-08-08 (2021-06-21 - 2021-08-01)KvalifikationerVi söker dig som uppfyller följande kvalifikationer:• Avslutade eller pågående studier till lärare, fritidsledare, fritidspedagog, beteendevetare eller annan likvärdig utbildning, alternativt har du minst sex månaders yrkesmässig erfarenhet av arbete med barn eller ungdomar i kombination med avslutad gymnasieutbildning.• Tidigare dokumenterad erfarenhet av arbete med barn och ungdomar.• Goda simkunskaper.• Goda kunskaper i svenska i tal och skrift.Följande kvalifikationer är meriterande men inte krav:• Erfarenhet av arbete inom kolloverksamhet.• Erfarenhet av att möta barn/ungdomar i utsatta livssituationer och/eller i kris.• B-körkort.• Kunskaper inom samtalsmetodik och konflikthantering.• Kunskaper inom HLR.• Flerspråkighet.• God sjövana.• Intresse för exempelvis teater, konst eller musik.Personliga egenskaper väger tungt för rollen och för att trivas på kollo och i rollen som fritidsledare krävs det att du har en god samarbetsförmåga och ledaregenskaper. Det är viktigt att du finns som en trygg vuxen runt barnen, är lyhörd, kan hantera svåra samtal och har ett positivt bemötande gentemot barnen, föräldrarna och övrig personal. Vidare är det bra om du är kreativ i ditt arbetssätt och har en tydlig kommunikation samt intresse för friluftsliv och friskvård.I denna rekrytering kommer vi läsa ansökningar och intervjua löpande. För tjänsterna krävs ett godkänt utdrag ur belastningsregistret. Beställ ett redan nu så att du hinner få hem det i tid. Läs mer på www.polisen.se.Varmt välkommen med din ansökan till kollo!KontaktpersonIsabelle Åkerstedtisabelle.akerstedt@eskilstuna.se016-710 52 33JobbansökanSök tjänsten på vår hemsida jobb.eskilstuna.se. Vi tar inte emot ansökningar via mejl.isabelle.akerstedt@eskilstuna.sejobb.eskilstuna.seTillbakaArbetsgivareEskilstuna kommunAntal platser35 stOrtEskilstunaSista ansökningdag2021-03-22TidsperiodSommarjobbLänkarSe vår film om kolloMälardalens högskola | Box 325, 631 05 Eskilstuna | Box 883, 721 23 Västerås | 016-15 36 00, 021-10 13 00 | info@mdh.se | Om webbplatsen"
