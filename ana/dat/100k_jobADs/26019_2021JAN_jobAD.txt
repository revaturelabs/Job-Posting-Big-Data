"Ti måneder etter at Vilde (20) begynte med koding fikk hun jobb i Silicon Valleynrk.noNRK BetaMenyUtviklingMediaPlattformerNRK-stoffArkivOm NRKbetaKontakt ossLukk søk Åpne søkSøkSøkTi måneder etter at Vilde (20) begynte med koding fikk hun jobb i Silicon ValleyKategorier: Åpen post & JournalistikkSkrevet av Martin Gundersen	26. november 2017	 48 kommentarerFoto: Martin Gundersen (CC BY 2.0)Vilde Vevatne dro til USA for å teste ut om hun likte programmering. Arbeidsuker på over 70 timer og beinhard jobbing ga henne jobb i Pinterest med månedslønn på over 70 000 kroner.Jeg vil overbevise folk om at det er mulig å lykkes selv om du er ung, uutdannet, og kvinne. Vilde VevatneVilde Vevatne fullførte videregående skole i 2016 med spesialisering i samfunnsfag. Planen var egentlig å studere filosofi i England, men hun var usikker på om hva hun ville. Da hun hørte en venn av familien fortelle om programmeringskurset «Dev Bootcamp» søkte hun seg til kurset.Jeg visste ikke hva jeg ville, men jeg tenkte at jeg i verste fall ville få et friår i San Fransciso og finne ut om programmering var noe for meg. Vilde VevatneIntensivkursDev bootcamp, som utdanner om lag 450 elever i året, ble opprettet i 2012. Her lærer man gjennom praktisk arbeid grunnleggende web-programmering. Elevene er blant annet innom HTML5, JavaScript, CSS, og Ruby on Rails.I Norge fullførte Vevatne tre uker med nettundervisning. For å få fortsette kurset måtte hun bestå en rekke tester. Gjør man det kan man begynne de ni neste ukene av kurset på skolens område. Her er det ukentlige tester, og skolen forventer at man arbeider minst 50 timer i uken.På ulike hackatons og bedriftsbesøk er det ofte klistermerker, en fin måte å personalisere datamaskinen. Foto: Martin Gundersen (CC BY 4.0)Slik går fort hverdagene og helgene. Vevatne forteller selv at hun siden programmet startet har jobbet 70 til 80 timer i uken.Blakk i San FranciscoKurset kostet rundt 90 000 kroner med dagens kronekurs, og da det var ferdig i april begynte lommeboken å bli slankere. Hun søkte på jobber og lærte seg mer programmering for å være interessant for arbeidsgivere. Blant annet laget hun en app for en studentforening. Etter utallige intervjuer vurderte hun å ta en fire måneders konsulentjobb for en annen app et stykke unna San Francisco.Samtidig øvde hun på å mestre den tekniske delen av intervjuene, som ofte går ut på å løse tekniske problemer på en tavle.Det var først i november, fem måneder etter kurset er ferdig at hun fikk et jobbtilbud av nettsamfunnet Pinterest. Da var hun nesten helt blakk og hadde kun penger til å bli én måned lenger i San Francisco.For dette er ikke en uvanlig histore. Mange av disse programmeringsskolene har fått kritikk for å beskrive jobbutsiktene for rosenrødt, og det er et gjennomgående temaet at man egentlig kan svært lite etter at man er ferdig på disse intensivkursene.Fra et av mange hackatons Vevatne deltar på i San Francisco. Foto: PrivatFikk lærlingstillingEn rekke selskaper i USA har lærling-programmer hvor søkere med alternative bakgrunner kan lære på jobben inntil de er modne å bli ansatt som en utvikler. Flere av dem tilbyr konkurransedyktig lønn og de kan ofte lede til fast ansettelse.Vevatne er nå Pinterests lærlingprogram som har varighet fra tre måneder til ett år, og en inngangslønn på omtrent 70 000 kroner i måneden. Så langt har alle lærlinger blitt fullverdige ansatte i Pinterest etter at de har fullført programmet.Den beste sammenlikningen til norske forhold er «trainee-stillinger» som flere bedrifter tilbyr til nyutdannende mastergradstudenter. Typisk får de nyutdannende full lønn, varierte arbeidsoppgaver, og en mentor.For andre som ønsker å kopiere historien kan det nevnes at Vevatne har amerikansk statsborgerskap, noe som gjør det langt lettere å delta på slike kodekurs og å søke jobb, da hun ikke trenger å forholde seg til ulike arbeidsvisum- og tillatelser.Er det bærekraftig å jobbe så mye du har gjort til nå?– Mener du type resten av livet? Jeg var motivert til å få en jobb. Nå tenker jeg kanskje å få mer balanse mellom jobb og fritid, og gjøre ting litt utenfor koding. Kanskje se mer av San Fransicso.Kritisk til A4I USA har det dukket opp en rekke slike kurs, men disse yrkesskolene har så langt ikke kommet til Norge. Enda er den vanligst veien til en IT-jobb å ta en bachelorgrad eller mastergrad.Jeg har hele tiden blitt fortalt at man må ta utdannelse og gjøre noe trygt. Jeg ønsker å bevise at det er andre måter å lykkes. Vilde VevatneVevatne tviler på at hun hadde fått de samme muligheten i Norge, og er usikker på om norske bedrifter er like frampå med å rekruttere fra alternativer bakgrunner.Torgeir Waterhouse i bransjeorganisasjonen IKT-Norge, mener Norge har en tradisjon for å holde døren åpen for forskjellige bakgrunner. Blant annet trekker han fram at mange bedrifter skriver i stillingsutlysninger at søkere kan «vise til erfaring eller tilsvarende».Foto: IKT-NorgeMen en av grunnene til man foretrekker søkere med formell utdanning er at man i større grad vet hva søkerene kan noe om, og at de er klare over gode rutiner for eksempelvis datasikkerhet og personvern.Man pleier på fleip å si at det finnes to typer folk som begynner på en IT-utdannelse: de som ikke har vært borti det før og må lære det grunnleggende, og de som kan mye fra før og må avlære alle feilene. Torgeir Waterhouse, IKT-NorgeFinnes tilbud i NorgeFor selv om Norge ikke har flere intensivkurs og læringsprogrammer i samme stil som San Francisco finnes det en noen tilbud gjennom etablerte utdanningsinsitutsjoner. Ofte er disse samlingsbaserte og lagt opp til å tas på deltid.Blant annet har NTNU 55 nettbaserte kurs innen IT fra grunnleggende til spesifikke og avanserte kurs. Opptakskravet er kun generell studiekompetanse.Spesielt peker Waterhouse at disse utdanningene kan bygge IT-kompetanse man kan bruke inn i en annen fagkompetanse eller for å bli bedre på å samarbeide med IT-utviklere.*Ønsker du å se om web-utvikling er noe for deg? Vevatne anbefaler å starte med rammeverket «Ruby on Rails» eller programmeringsspråket Python. Anbefalte kilder er Udemy, Learning Python the Hard Way, og Udacity.Martin Gundersen – Journalist i NRKbeta. De beste tipsene får vi fra dere: Nå meg på epost, @martingund eller (+47) 47 75 65 15 (Signal).48 kommentarerNicklas26. november 2017 at 11:23Så flott. Artikkelen beviser bare det å ha et bestemt mål, ikke gi opp og legge ned timene alltid er en oppskrift på suksess. Hun hadde mest sannsynlig hatt samme suksess i Norge dersom hun selv hadde hatt samme motivasjon til å jobbe like hardt i Norge. Men her tror litt av spenningen ligger i å være utlending i et «fremmende» land og klare seg selv. Tror det er like viktig at vi foreldrer gir våre barn friheten til finne sin egen vei og aksepterer deres valg, samtidig som vi gir gode råd.Svar på denne kommentarenMats (svar til Nicklas)26. november 2017 at 20:05Man bør ikke trekke generelle slutninger av én suksesshistorie. Det blir survivorship bias. Det er mange som har jobbet hardt uten å oppnå suksess.Terje Lindrup26. november 2017 at 11:39Kult å se de unge kan få til dette, men om hun jobber 70-80 timers uke slik jeg forstår av artikkelen, er nok ikke 70.000,- i mnd noe særlig godt betalt.Uansett…Erfaringen, kompetanse og det hun ellers får med seg hos Pinterest er gull verdt, ingen tvil om det.Svar på denne kommentarenOlav Hagerud (svar til Terje Lindrup)26. november 2017 at 11:43Hun brukte 70-80 timer når hun gikk på skolen. Det er ikke snakket om arbeidstimer i Pinterest. Lønnen er veldig bra!Stetonbor (svar til Olav Hagerud)26. november 2017 at 11:5370 000 pr mnd tilsvarer 840 tusen pr år. Ikke topp lønn men en god lønn helt grei lønn.Olav Hagerud (svar til Stetonbor)26. november 2017 at 11:55Hvor mange 20 åringer har en lønn på 840.000,- i Norge? Og ja som du sier så er lønningsnivået i Norge veldig høyt, men man må jo i tillegg her se på det amerikanske lønningsnivået – så dette er en veldig bra månedslønn!Are Solberg (svar til Olav Hagerud)26. november 2017 at 12:10Lønnsnivået for programmerere i USA ligger nok ikke noe lavere enn tilsvarende i Norge. Heller noe høyere.Olav Hagerud (svar til Are Solberg)26. november 2017 at 12:12Det stemmer – jeg tenkte på den generelle lønningsnivået. Få mennesker som klarer å få en så høy lønn i USA uten en mastergrad.Stetonbor (svar til Olav Hagerud)26. november 2017 at 20:30Jepp.Bra lønn for en 20 årig. Jeg aplaudere kvinnen med bra pågangsmot. Flott at hun tjener gode penger.Robert Paulsen (svar til Stetonbor)26. november 2017 at 13:04På hvilken planet er ikke 840 000 kr i lønn noe bra??Du er klar over at de fleste i Norge ikke er i nærheten av denne lønna, ikkesant?Du er klar over at 2/3 av Norges befolkning lever på almisser fra staten i en eller annen form, ikkesant?Dette er så utrolig at jeg må nesten si det en gang til. Det er kun 1/3 av Norges befolkning som IKKE får noe som helst gratis penger fra staten hver måned i en eller annen slags trygd, sosial stønad eller annen form for rettighet. Hele 2/3 av den norske populasjonen får gratis penger fra staten hver måned. (Det kan være folk som både har høy utdannelse og høy lønn, og ikke trenger det, men likevel mottar penger, f.eks barnetrygd etc.)Og du våger å si at 840 000 kr i månedslønn ikke er bra.Stetonbor (svar til Robert Paulsen)26. november 2017 at 20:28Men kjære deg. Ikke være så sinnaSelvsagt er 840 tusen bra lønn. Men for enkelte bl.a undertegnede er dette innafor normalen.Jeg snakket om meg selv og min familie. Vi alle ligger over dette i lønn. Og vet godt at dette er en høy inntekt.Å ja jeg vet hva snittlønna er i Norge. Ca 43 tusen PR mnd.Em (svar til Robert Paulsen)26. november 2017 at 23:13Du er en klovn.Kristian M (svar til Terje Lindrup)26. november 2017 at 13:2270 000 ;- er en god lønn i Norge, men San Franscisco er en svært dyr by å bo i. Slikt sett blir vel lønna mer gjennomsnittlig:http://www.sfgate.com/realestate/article/How-much-to-live-comfortably-in-San-Francisco-11058125.phpTor (svar til Kristian M)27. november 2017 at 13:30Min erfaring fra SF er at en leilighet som koster x-antall kroner i Oslo koster det samme x-antall i dollar der. Med hennes lønn havner man ganske langt ute på «jordet» på andre siden av Bay’en. 2 timer reisevei er ikke uvanlig med normal (høyere) IT-lønn i SF/SilVa.Det er en grunn til at det største problemet med en ny jordskjelvkatastrofe i SF er at ingen av nødmannskapene har råd til å bo i byen. Det er kun de som er på vakt som befinner seg inne i byen. Alle på «hjemmevakt» som må bidra må krysse Bay’en eller stå i kø på 101 fra San Jose.Dieter Javery (svar til Terje Lindrup)27. november 2017 at 12:17Hun er lærling så 70,000 i mnd er veldig bra.Christian26. november 2017 at 11:5170 timers arbeidsuke, 70 000 i månedslønn. Det er vel cirka norsk snittlønn det, hvis man regner normaluken som 37,5tSvar på denne kommentarenOlav Nordmann (svar til Christian)26. november 2017 at 12:14Ja, tilsvarer en årslønn på ca 450000 ved 37.5t/uke, noe som jeg forøvrig hadde vært svært fornøyd med som 20 år gammel uten utdannelseThomas (svar til Christian)26. november 2017 at 16:58Jeg er i en normalt lønnet jobb. Hadde jeg jobbet 70t/uke, hadde jeg tjent ca 110 tusen i mnd. (Overtid på timer over 37,5t)Vidar Grønnevik (svar til Thomas)26. november 2017 at 20:16Langt vanligere å jobbe lange dager i både USA, UK og flere andre land i Europa.Overtidsbetaling er derimot ikke vanlig i denne type jobb.Victor Nystad26. november 2017 at 12:22Det er stor etterspørsel etter frontend-kompetanse for tiden, så jeg ville satset på javascript og React. Ta et av Wes Bos sine onlinekurs og se hvordan du liker det.Svar på denne kommentarenTrond26. november 2017 at 12:42Fantastisk! Hvis man som 19-20-åring har et par hundre tusen på konto og er amerikansk statsborger…duh!Svar på denne kommentarenCarl-Erik Kopseng (svar til Trond)26. november 2017 at 17:25Den som ikke greier legge seg opp såpass er såpass tafatt at man kan satse på en karriere i kassa. Selv for tyve år siden kunne jeg legge av tredve tusen årlig på å gå med avisa ved siden av skolen. Med flere jobber og med adresse hos mor er du ferdig med sparingen på 6 måneder. Innsats og avkastning henger sammen.Em (svar til Carl-Erik Kopseng)26. november 2017 at 23:18Det eneste tafatte her er din kommentar. Det er ikke alle som har mulighet til å bo hjemme hos foreldre og spare alt av det man tjener fra deltidsjobb. Hva du selv har hatt mulighet til er lite interessant for andre i ulik situasjon.Trond (svar til Carl-Erik Kopseng)27. november 2017 at 04:31De færreste ungdommer sparer sånne beløp på egen hånd, de kommer fra ressurssterke familier. Og am. statsborgerskap er veldig uvanlig. Hun/familien har selv betalt for privat skolegang og fått seg jobb. Bra for henne, men det er ikke noe de fleste har mulighet til å gjøre. Derfor syns jeg ikke historien er så imponerende.Knut (svar til Carl-Erik Kopseng)27. november 2017 at 12:49«såpass tafatt at man kan satse på en karriere i kassa»Dagens mest idiotiske uttalse..Tenk at folk i 2017 klarer å se ned på folk som jobber i kassa, hvem fxxn tror du at du er egentlig med en sånn kvalmende holdning?Trond (svar til Knut)27. november 2017 at 18:32Ja, man er vel undermenneske hvis man har en vanlig jobb. Trist holdning.Carl-Erik Kopseng (svar til Trond)7. september 2019 at 12:30Jeg har jobba i kassa flere steder, jeg, så det ville vært noe underlig å se ned på noen på grunnlag av det. Også gravd grøfter, kjørt gaffeltruck og gått med avisa, morgen og kveld, så enkle jobber er helt fint det.Poenget, som jeg tror samtlige forstår når de ikke griper til dvaske stråmenn, er at det er en ufaglært stilling. Det krever ikke mer av deg enn en masse trasking fra butikk til butikk med CV for å få en slik stilling, i motsetning til hva som krevdes av Vilde.OG MAN TRENGER INNSATSVILJE, ikke noen privilegert familiebakgrunn for å legge opp penger. Det var jo ikke akkurat noen heksekunst da jeg flytta i kollektiv, jobba for 114kr/t på Kaffebrenneriet og sparte opp 50K på noen måneder til å reise for. Ingen støtte hjemmefra. Bruk lite, spar mye, slutt å syte.Per26. november 2017 at 12:46Nå er jo prisnivået i norge blandt værdens høyeste ,en ny bil koster ofte tre ganger mer i norge en i usa.klær mat er også ofte halv pris derfor er 700000nok i usa en lønn som i norge tillsvarer ca 1.4 millionerSvar på denne kommentarenMagnus (svar til Per)26. november 2017 at 14:51Silicon Valley er et mye dyrere sted å bo enn Norge. Leiekostnadene er fire-fem ganger så høye. Gjennomsnittlig startlønn for programmerere er opp mot $100k, og selv om dette høres veldig mye ut, så er det ikke nødvendigvis så mye bedre lønnsnivå enn Norge med tanke på hvor mange arbeidstimer man må legge inn og levekostnader.Tommy Andersen (svar til Magnus)26. november 2017 at 17:04Er det ingen som ser at hu jobber som lærling, hu kommer nok å tjene mye bedre etter læretiden 😊Carl-Erik Kopseng (svar til Per)26. november 2017 at 17:30Du glemmer alt vi får gratis som man betaler det hvite ut av øyet for i USA, som feks helseforsikring og sykehusopphold. Og som andre nevner er SF helt vanvittig dyr å bo i, hvilket gjør at selv folk med 70k i lomma ofte velger å bo i kollektiv.Tror jeg tar dine 1,4 mill og høyner dem med en gjennomsnittlig hybel på Løkka og 25k i måneden.Steffen26. november 2017 at 13:07Selvfølgelig er det mulig å lykkes uten utdannelse! Men det krever vilje til å jobbe og stå på, men det er dessverre mangelvare hos en stadig større andel av befolkningen.Svar på denne kommentarenJønni (svar til Steffen)26. november 2017 at 15:42Er vilje til å jobbe hardt og stå på mangelvare hos en stadig større del av befolkningen? Herre, hvor er samfunnet på vei? Dagens ungdom, altså..Terje Hauger26. november 2017 at 14:35Regner med at norske faggforeninger nå vil kreve at Solberg tar dette opp med Trump asap! Dette er vel både sosial dumping og brudd på arbeidsmiljøloven.Svar på denne kommentarenHLA26. november 2017 at 14:42Online kurs? De beste er videobasert fordi da lærer man langt mer effektivt enn hva en bok kan. Jeg finner noe på YT men som regel er disse ikke fullt gjennomgående fra null til ferdig programmerer. Her burde IKT-Norge ha en liten oppgave å ta fatt i.Jeg lærer meg C# på hobbybasis og her en liten liste over de beste jeg vet om på YT:– https://www.youtube.com/user/WiseOwlTutorialsPedagogisk oppbygging men ikke helt perfekt her. Mye Excel VBA og MS SQL, lite C#. Viser ikke utvikling av kommersielt ferdige prosjekthttps://www.youtube.com/channel/UCJ3AxeCHGPZkMi3kRfCuiHwSatser mer på C# og WPF. Mer profesjonell programmeringsstil utført av en som kan sine saker. Mangler også her en gjennomgående rød tråd i oppbygging av kurs.IKT er sentrert rundt matematikk og videobasert kurs er det absolutt beste midlet for å lære matematikk. Gjelder også for all annen kunnskap som kan modelleres.Med stor avstand det beste nettstedet for å få beste karakter i matte, alle nivå:https://www.examsolutions.net/Svar på denne kommentarenAudun (svar til HLA)26. november 2017 at 18:39Hei!Om du vi lære programmering via instruksjonsvideoer er Pluralsight stedet. Koster en slant, men fantastisk kvalitet på innhold, oppbygning av kurs og instruktører.Andreas26. november 2017 at 16:46Morsomt å se ungdom med guts! Har selv en ingen utdannelse utover videregående + et år på Næringsakademiet. Brukte mange kvelder og netter på å lære med design og koding ( front-end), og jobber nå som ux-designer for et av de største konsulentselskapene i landet. Hardt arbeid lønner seg på sikt.Svar på denne kommentarenAleksander Nordgarden-Rødner26. november 2017 at 19:10Waterhouse uttaler seg på svakt grunnlag her. Fine formuleringer om at erfaring kan kompensere for manglende formell utdannelse er ingenting verd når man i praksis ansetter nyutdannede bachelor- og masterkandidater uten relevant erfaring (eller utdannelse) fremfor kandidater med relevant fagbrev og lang, relevant erfaring.Svar på denne kommentarenAleksander Nordgarden-Rødner (svar til Aleksander Nordgarden-Rødner)26. november 2017 at 19:15…og om det skulle være tvil: Jeg har opplevd akkurat det flere ganger. Jeg er lysten på å omformulere det så utgangspunktet er relevant erfaring, og at relevant utdannelse kan kompensere for manglende relevant erfaring – for så å ansette deretter.Audun Børve26. november 2017 at 23:21Hei. Triste greier. Mye ‘bullshit’ her. Sorry.Hvordan fikk hun arbeidstillatelse i USA?Så, hva betyr $10,000/mnd når husleien er $5000/mnd?Great!Svar på denne kommentarenAnders Hofseth (NRK) (svar til Audun Børve)27. november 2017 at 08:30Dette er forklart i saken:For andre som ønsker å kopiere historien kan det nevnes at Vevatne har amerikansk statsborgerskap, noe som gjør det langt lettere å delta på slike kodekurs og å søke jobb, da hun ikke trenger å forholde seg til ulike arbeidsvisum- og tillatelser.Jan Ivar27. november 2017 at 03:24Det er no mogleg å ta yrkesfagleg veg. Ved å gå vg1 elektro og fortsette vg2 på data og elektronikk, vg3 dataelektronikker. Då vil ein no tileigne seg masse kunnskap om programmering =)Svar på denne kommentarenMartin Gundersen (NRK) (svar til Jan Ivar)27. november 2017 at 10:56Det stemmer Jan Ivar! Jeg forøvrig har jeg akkurat lært at det finnes industrirettede «fagskoler» som blant annet Måløy Academy.Litt av historien her var at Vevatne hadde gått studiespesialiserende på videregående skole, men på kort tid tilegnet seg mye kompetanse innen IT.Lars Viker27. november 2017 at 11:09Ok, så hun jobber hele tiden i en rådyr by for en normal norsk timelønn, slik at hun kan brenne seg ut for et internasjonalt selskap som ikke gidder å betale skatt. Fantastisk. Oppfølgeren blir vel «USA-drømmen blir til mareritt etter utbrentdiagnose». Det er en årsak til at vi har lover mot å jobbe så mye, det er helseskadelig, og folk ender opp ødelagte av det. Men lykke til likevel. 🙂Svar på denne kommentarenTor Thorbergsen27. november 2017 at 12:49Om du er villig til å jobbe hardt uansett, hvorfor ikke bare gå skoleveien?I Norge kan du få gratis utdannelse på flere av verdens top 1% universiteter! (Oslo og NTNU).Svar på denne kommentarenOle Mo27. november 2017 at 13:00IT bransjen i Norge har helt misforstått – jeg har slåss med PC systemer siden DOS dagene, og det ta grønnskollingene som kommer ferske fra skolen med en batchellor eller master 10 år å lære seg det som jeg har glemt.Svar på denne kommentarenMarkus27. november 2017 at 15:53Her var det mye snakk om lønn. Folk er tydligvis misunnelige når de føler de må forsvare summen. Gratulerer Vilde. Stå på.Svar på denne kommentarenStian21. august 2018 at 23:42Det er veldig imponerende! Gratulerer med Vilde angående utviklerne på sengeland.noSvar på denne kommentarenVil du kommentere? Svar på en quiz fra saken!Vi er opptatt av kvaliteten på kommentarfeltet vårt. Derfor ønsker vi å sikre oss at alle som kommenterer, faktisk har lest saken. Svar på spørsmålene nedenfor for å låse opp kommentarfeltet.Hvor fikk Vevatne jobb?Apple Uber PinterestHva heter skolen Vevatne gikk på?Hacker school Dev bootcamp Coding HouseI hvilken by bor Vevatne?San Francisco New York San DiegoLegg igjen en kommentar til Audun Børve Avbryt svarDin e-postadresse vil ikke bli publisert. Obligatoriske felt er merket med *. Les vår personvernserklæring for informasjon om hvilke data vi lagrer om deg som kommenterer.KommentarNavn *E-post *NettstedVis 48 kommentarer"
