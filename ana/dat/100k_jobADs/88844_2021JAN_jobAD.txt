"Prioritera rätt och hinn medNyttJobb-metoder.se – Allt om att söka jobb, skriva CV och ansökan, och lyckas på intervjun	Just another WordPress siteBloggVisionenVi som medverkarE-boken “Nytt Jobb” (fullversionen)SupportTips för att prioritera rätt och hinna med	Av Ylva EkdahlPublicerat 28 februari, 2012Kategori: Fokus, Motivation, StressShare on TwitterHar du inte hunnit? De där sakerna som att fixa den där sista uppgiften i CV:t, ringa upp den där kontaktpersonen eller göra en struktur för din jobbsökarvecka. Att prioritera rätt saker är inte alltid så lätt, men det är viktigt och du behöver ha fokus för att lyckas hitta ditt nya jobb.Det har hänt flera gånger att jag ställt frågor till klienter om saker som skulle göras och fått svaret: ”Jag har inte hunnit…” När jag undrat vad som hänt, kommer alla möjliga berättelser om saker i livet som tagit tid och speciellt hur man hjälpt andra.Vem är viktigast?Anna, till exempel, hade vuxna barn som hon hjälpt med städning, barnpassning och annat. När jag undrade hur de brukade klara sig – de hade ju gjort det när hon jobbade heltid – blev hon alldeles tyst. Samma med Micke, som hjälpt en granne med att fixa till en bil och ta hand om hunden. För båda blev det uppenbart när jag frågade vad de lagt sin tid på, att de kanske prioriterat fel.Naturligtvis ska du hjälpa andra – men det får inte ta över så mycket att du inte gör de saker du har på din egen att-göra-lista. Vem är viktigast: du och det du behöver göra, eller alla andra?Att höra till –hur mycket tid får det ta?När man slutat ett arbete och letar efter ett nytt är det lätt att hamna ett vakuum. Du tillhör inte något självklart sammanhang. Vi människor är flockdjur och behöver få tillhöra en grupp. Det kan ibland göra att man söker sig till nya konstellationer och kanske också erbjuder volontärarbete.Själv gjorde jag en tidning för en ideell förening under en period mellan två jobb. Det intressanta var att jag inte var medlem eller aktiv i föreningen – jag gjorde det för att få vara med i en grupp och känna mig viktig. Nu gav det mig också något annat som jag hade nytta av: erfarenhet av tidningsproduktion och möjlighet att skriva artiklar som jag sen kunde visa upp när jag sökte jobb.Det är viktigt att få höra till. Men börjar det du gör för att höra till, ta så mycket tid att du inte hinner dina egna uppgifter och det inte tillför något i ditt liv – då är det dags att ifrågasätta det du gör.Var lägger du din tid?När man känner att man inte hinner med är det bra att göra en tidskartläggning. En vanlig arbetsvecka motsvarar ungefär 40 timmar, sen har vi ett antal timmar för fritid. Så vad går tiden till?Jag gör det här med mina klienter och några saker finns i allas liv: Handla, laga och äta mat, personlig administration (betala räkningar, öppna brev, ringa tandläkaren), träning, transporter, vaktmästeri (åka och köpa den där speciella glödlampan, laga bilen). Andra saker är specifika, som till exempel att ta hand om barn och äldre släktningar, hobby, projekt, studier eller liknande.Något som många missar är egen tid. Emelie fyllde hela sin tidstavla med vettiga saker, men när jag frågade henne om det inte var något som saknades – insåg hon att hon aldrig la någon tid på sig själv. Hon började nästan gråta när hon förstod anledningen till varför hon hela tiden var så trött och deppad.Att göra en kartläggning över var man lägger tiden kan bli en riktig ögonöppnare. Är det rimligt att inte tillåta sig egen tid, medan 10 av dina timmar går till grannens hund? Det kanske är helt rätt om det motsvarar din egen träningstid, men kan vara helt fel om det är tid som du skulle lagt på att fixa din CV osv.Hanna och jag gjorde den här övningen och hon insåg att hon la 15-20 timmar i veckan på att hänga hos sina släktningar. De hade väldigt trevligt, lagade mat tillsammans osv, men hennes eget jobbsökarprojekt gick inte framåt. Det blev en rejäl tankeställare för henne. Hon slutade inte umgås med dem, men började begränsa tiden och vara mer strukturerad med de saker hon själv behövde göra när hon var hemma hos sig.Fällor och fallgroparInser du att du faktiskt har haft tid, men ändå inte gjort det du skulle? Fundera på vad som händer och läs gärna mitt inlägg om Fallgropar när du söker jobb.Handlingsplan för prioritering1. Bestäm dig för vem som är viktigast i ditt liv just nu – var ligger din lojalitet?2. Det kan vara mycket viktigt att ha ett sammanhang. Vi kan dock ofta vara lite orealistiska om hur mycket tid som går åt till olika saker, så det är bra att börja föra en logg, så du se hur mycket tid som egentligen använder till detta. Besluta sedan hur mycket veckoarbetstid (ange det i timmar) som är rimligt att du lägger på föreningsarbete, volontärjobb eller andra sociala sammanhang.3. Gör en tidskartläggning. Lista de olika saker som du lägger din tid på. Använd förslagen ovan och lägg till egna kategorier om det behövs. Gör en bedömning av åtgången av tid per vecka för varje sak. Titta på resultatet och fundera på om du vill/ska ändra något.4. Efter dessa tre steg – besluta dig för om du ska ändra på något. Ska du prioritera på något annat sätt? Ska du minska/öka på något? Vad behöver du för att se till att du verkligen gör de saker som står på din göra-lista?5. Skäll inte på dig själv för att du inte fått saker gjorda, utan beröm dig själv för att du tar itu med problemet!Relaterade inläggAnvänd jobbsökartiden för att skapa fler insikter om dig själv!Share on TwitterTaggar: hinna, prioritera, tidOm artikelförfattarenYlva Ekdahl – Jobb- och karriärcoach. Har tidigare arbetat som personalhandläggare och rekryterare, samt som projektledare inom arbetslöshetsprojekt.	\"Ylva hjälpte mig att inse att jag gör mer än vad jag tror. Jag har en tendens att inte se mina framgångar. Att få bolla med någon som såg mig med mer objektiva ögon, som gav mig feed-back och uppmuntrade mig var väldigt bra!\"Eva-LenaHit vänder du dig för att få ut mer av Ylvayeh yeh coach & konsult - Ylva Ekdahl - din karriärcoachTelefon: 08-410 400 69ylva@yehyeh.seView my Linked In ProfileKommentarerClick here to view more comments	AnnicaPublicerat 28 februari, 2012	Väldigt bra tips, och väldigt tänkvärda också för den delen! De tar jag åt mig, trots att jag “bara” är student än så länge.Besvara denna kommentaren	Lämna gärna en kommentarDela med dig av tankar, känslor, erfarenheter, tips eller ytterligare information relaterat till vad du just har lästKlicka här för att avbryta svar.Skriv här *Ditt namn/Alias * Din e-postadress Visas ej för andra * Om du vill: Webbsida eller bloggMejla mig när någon annan lämnar kommentarerFölj oss i sociala medierFollow @nyttjobbmetoderFler möjligheter i karriärenGoogle PlusRSS-flödeKategorierAnsökanAnställningCVFacebookFokusHälsaIntervjunKarriärplaneringKontakterLediga jobbLinkedInMotivationOro och ångestPassionPersonlighetPersonligt brevPresentera sigReferenserRekryteringSjälvkänslaSöka jobbStarta egetStressUncategorizedTaggar3 tips anställning anställningsintervju ansökan Arbetslös arbetssökande bearbetning coaching CV-tips drivkrafter egenskaper energi energitjuvar Facebook fokus garderobsdörr handling hantera nej hjälp inspiration intervju jobb jobbintervju kontakter lediga jobb LinkedIn Mark Zuckerberg meningsfullhet mental styrka motivation nytt jobb nätverk passion personligt brev rita självförtroende självkänsla söka jobb Tack för din ansökan tid tjänst trött vad vill jag vinnande koncept världen öppnar dörrarSökPopulära inläggVill du synas här?Vi erbjuder plats för annonser i dessa annonsformat:120 x 90 pixlar120 x 60 pixlar120 x 240 pixlarSkicka ett mejl så får du mer information!annons @ nyttjobb-metoder.se	Copyright© 2011 | www.nyttjobb-metoder.se | Kristian Borglund AB | Org nr 556791-5102 | All Rights Reserved"
