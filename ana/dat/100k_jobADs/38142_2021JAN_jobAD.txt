"Kostbar konkurranse - Jobb smartTelehjelpenBloggHvorfor ossOm ossKontaktMenyTelehjelpenBloggHvorfor ossOm ossKontaktKostbar konkurranseMorten5.oktober 2020I Norge er det i dag 21 mobiloperatører som kjemper om kundenes gunst. Men bare to av disse tjener penger. De andre taper penger.Del innleggetShare on facebookShare on linkedinShare on twitterShare on emailBlant de 21 mobiloperatører er det tre som eier sitt eget mobilnett, to som opererer med flere merkenavn i markedet, nitten som må leie tilgang til andres mobilnett, flere retter seg mot både privat- og bedriftskunder, mens andre har spesialisert seg på bedriftskunder.Men som sagt er det kun to som tjener penger. De tjener til gjengjeld tonnevis med penger.Tallenes taleTelenor og Telia er nemlig alene om å tjene penger med et estimert overskudd på 11 milliarder i 2019 fra sine mobilkunder. Det er nesten 1 milliard i fortjeneste hver måned.Alle de 19 andre operatørene tapte penger. Ja, til sammen tapte de faktisk over 800 millioner på å utfordre Telenor og Telia i 2019. Av dette tapet står nettverksutbyggeren Ice for hele 680 millioner. De resterende 18 operatørene tapte til sammen i overkant av 120 millioner.Regnskap 2019MarkedsnavnAntall kunderDriftresultatTelenor, Talkmore, Dipper 2 745 031 7 300 000Telia, Onecall, MyCall, Phonero 2 084 777 3 700 000Ice 572 956 -680 716Fjordkraft 100 027 -6 000LycaMobile 79 703 -1 393Chili Mobil 65 924 -11 561Xplora 35 466 -1 204Phonect 30 471 -26 388Scoopr Mobil 17 292 -14 997Atea 14 069 -5 000Bitpro/Proximo 8 304 -100Happbytes 7 562 -12 633GE Mobil 5 550 -2 000Sponz 4 802 -3 703Saga Mobil 3 519 -3 033Tise Mobil 321 -1 759Primafon 54 97Unifon 0 -12 785Nortel 0 -9 002Oyatel 507Telavox 513Komplett Mobil (uten salgsinnt.) 0 -22 601Serviceprovidere -132 942Serviceprovidere + Ice-813 658Antall kunder er pr 31.12.2019 og hentet fra Nkom sin ekomstatistikk for 2019. Tabellen er oppdatert 6.november 2020 med regnskapstall fra Scoopr Mobil.Resultatene for de fleste operatørene er hentet fra selskapenes regnskaper for 2019. For enkelte aktører er resultatet et estimat da mobilvirksomheten er en del av et større konsern.Det er dessverre ikke offentlig kjent hva Telenor og Telia tjener isolert på sine mobilkunder. Tallene for Telenor og Telia er derfor estimater av hvor mye mobilvirksomheten bidrar til overskuddet (EBITDA) basert på andel av omsetningen. Det forutsettes at mobilvirksomheten ikke har lavere margin enn selskapenes andre virksomheter.For Fjordkraft er det gjort et estimat basert på resultatet til konsernets «New business» divisjon hvor mobilsatsningen inngår, resultatet til andre aktører, samt markedsaktiviteten som legges ned i Fjordkraft Mobil.For Atea og GE Mobil er estimatene basert på resultatene til andre aktører, samt deres innsats i markedet. Resultatet for Komplett Mobil er også et estimat hvor salgsinntekten på salget av kundeportefølje til Ice er tatt ut av regnestykket.Hvis aktørene vil dele sine konkrete tall for mobilvirksomheten mottas dette med stor glede.Noen kommer og noen gårAv de 21 mobiloperatørene som tilbyr sine tjenester i dagens marked er tre av de startet så sent som nå i 2020. Dette gjelder NorgesEnergi Mobil, Sky Mobil og Release. NorgesEnergi Mobil er sannsynligvis et svar på suksessen til Fjordkaft Mobil. Sky Mobil kjøpte mobilkundene til konkursrammede Hudya i mai, mens Release er nysatsningen til OneCall-gründeren Øistein Eriksen.I 2019 fikk markedet nye operatører som Tise Mobil, Nortel og Unifon. Sistnevnte har på kort tid rukket å kjøpe opp storebror Phonect. Dette oppkjøpet ble gjort i februar 2020.Men det har også falt fra noen aktører. Komplett Mobil solgte sine kunder til Ice på våren 2019, Get overførte kundene sine til Telia, YouTeam gikk konkurs i juni 2019 og Sponz solgte sine kunder til Hudya i starten av 2020.Alle sier de skal tjene penger, men få gjør detDe fleste aktører har sagt at de skal tjene penger på sin mobilsatsning. Fjordkraft har sagt at de vil tjene penger når de passerer 120 000 (det vil si i disse dager), Chilli Mobil har uttalt at de tjener penger i inneværende kvartal (Q4-20), Nortel har sagt at de vil tjene penger når de har 15-20 tusen kunder osv. osv.Til tross for fagre løfter og gode intensjoner er det så langt ingen av disse aktørene som kan vise til positive tall på bunnlinjen. Men det finnes unntak.Ice sitt massive underskudd skyldes betydelige investeringer i mobilnett og organisasjonen. Samtidig anslår Ice at driften vil gå i pluss i 2020, men det gjenstår å se.Små nisjeaktører som Oyatel og Telavox kan derimot vise til sorte tall på bunnlinjen. Men de er ikke representative for bransjen da disse to operatørene maksimalt har 5 000 kunder til sammen. Ettersom Oyatel og Telavox slipper å rapportere kundetall til Nkom er dette dessverre kun estimater.Videre er ikke disse nisjeaktørene sammenlignbare med de andre da de primært selger mobilabonnement som del av en sentralbordtjeneste. Det antas derfor at man isolert sett taper penger på mobilabonnementene, men tjener penger på sentralbordtjenesten.Det investeresIfølge tall fra Nkom, Nasjonal kommunikasjonsmyndighet, har investeringene i mobilnett i Norge gått fra 2,4 milliarder i 2017 til 1,8 milliarder i 2019. Men til tross for en svakt nedadgående kurve investeres det betydelige beløp i norsk mobilbransje.Tall fra Nkom viser at det fra 2012 til 2019 ble investert mer enn 19 milliarder kroner i mobilnett i Norge. Om lag 10,2 milliarder av dette er knyttet til 4G, og det forventes at Telenor, Telia og Ice vil øke sine investeringer i forbindelse med introduksjonen av 5G.Det satses også friskt blant aktørene som leier nett av Telenor og Telia. Jevnlige emisjoner er vanlig, og bedriftsaktørene Unifon og Nortel er blant selskapene som har hentet flere titalls millioner fra sine aksjonærer bare i 2019 og 2020. Unifon har blant annet brukt pengene på å kjøpe opp konkurrenten Phonect i februar nå i år.Og det mangler ikke på ambisjoner. Bare nå i disse dager søker Tise etter markedsansvarlig og NorgesEnergi søker etter leder til sin mobilvirksomhet.Det er ikke overraskende hvis det kommer ytterligere aktører på banen, men det blir da sannsynligvis selskaper med stor lommebok og en allerede etablert kundeportefølje (som f.eks Fjordkraft og NorgesEnergi har).Viktige aktørerSelskapene som i dag taper store penger på å utfordre Telenor og Telia er utrolig viktig for konkurransen. Ice er i en særstilling da de med sitt eget mobilnett har mulighet til å utvikle egne produkter og tjenester, samt oppnå større lønnsomhet på sine kunder. Denne muligheten både kan og bør de bruke til å stjele kunder fra Telenor og Telia.Ice har da også ambisjoner om å doble sin markedsandel fra 10% til 20% de neste 3-4 årene. Dette skal skje samtidig som de skal bli lønnsomme. Et viktig tiltak Ice kan gjennomføre for å øke lønnsomheten, og konkurransen, er å tilby andre mobiloperatører muligheten til å leie tilgang i deres mobilnett.De andre 18 aktørene hadde til sammen knapt 375 000 kunder ved utgangen av 2019, og de deler dermed 6,5% av mobilkundene mellom seg. Disse 18 utfordrerne lever på nåde fra velvillige investorer, myndigheter som evner å regulere markedet effektivt slik at man får lønnsom konkurranse og netteiere som ønsker å konkurrere.Det kan virke som en håpløs kamp, men markedet er helt avhengig av at disse aktørene satser. Operatørene kalles ofte av pressen for «mygger i markedet», men også myggen har sin rolle i økosystemet. Plagsom for noen, nyttig for andre.Men de som avgjør konkurransen i markedet er til syvende og sist kundene. Flere enn 375 000 må velge en av de 18 utfordrerne for at vi skal ha et velfungerende marked.Disclaimer:Artikkelforfatteren var daglig leder og styremedlem i YouTeam AS frem til mars 2019, samt aksjonær i samme selskap til juni 2019. Videre har artikkelforfatteren jobbet i Happybytes AS i perioden mai 2019 til august 2020.Motta vårt nyhetsbrevFå vite hvordan du kan jobbe smart i hverdagenEmailSendPrevForrigeNår venner blir konkurrenterNeste80% har ikke pultNextLes våre nyeste innleggKommentarAlarmen har gått. Hvem rykker ut?Verisure og Sector Alarm er blitt bøtelagt for å ha misbrukt sin markedsmakt og Konkurransetilsynet har svingt pisken i form av bøter på 1,2 milliarder. Alarmen for manglende konkurranse har gått. Men hvem tar frem gulroten til de som forsøker å løse problemet?Morten 27. november 2020KommentarKamp om kundeneDet ligger an til en knallhard kamp om bedriftskundene i mobilmarkedet i tiden fremover. Flere nye aktører har ladet kanonene for å gå til krig om kundene, mens andre har posisjoner å forsvare. Det kan smarte kunder tjene godt på.Morten 12. november 2020Lyst til å jobbe smart? Vi hjelper dere gjerneSenGi oss ditt navn og nummer og vi tar kontaktSendFølg ossVi bruker cookies© 2021 Metik ASVi bruker informasjonskapslerJobbsmart bruker informasjonskapsler for å sørge for at opplevelsen din blir så god som mulig. Ved å bruke siden vår aksepterer du slike informasjonskapsler. Du kan gå til \"Innstillinger\" for å endre samtykke når som helst.InnstillingerJeg godtarPersonvern & informasjonskapslerLukkOversikt over personvernVåre nettsider benytter cookies (informasjonskapsler). Ved å bruke nettsiden aksepterer du denne bruken. Du kan imidlertid endre samtykke når som helst nedenfor.Les om hvilke cookies vi bruker og hvordan vi administrerer dem i vår personvernerklæring.NødvendigNødvendigAlltid aktivertNødvendige informasjonskapsler er helt avgjørende for at nettstedet skal fungere ordentlig. Denne kategorien inkluderer bare informasjonskapsler som sikrer grunnleggende funksjonaliteter og sikkerhetsfunksjoner på nettstedet. Disse informasjonskapslene lagrer ingen personlig informasjon.Ikke nødvendignon-necessaryDette er informasjonskapsler som kanskje ikke er spesielt nødvendige for at nettstedet skal fungere og brukes spesifikt til å samle inn brukerens personlige data via analyser, annonser, annet innebygd innhold blir betegnet som ikke-nødvendige informasjonskapsler. Det er obligatorisk å innhente brukerens samtykke før du kjører disse informasjonskapslene på nettstedet ditt.Lagre og godta"
