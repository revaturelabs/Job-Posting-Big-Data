"20 selskaper norske IT-studenter helst vil jobbe for - Digi.noTUDigi.noKarriere360Inside TelecomDiskusjonVeier24TU JobbOm infokapslerLogg inn Innhold Ekstra Konferanser IT-jobber Tips ossLogg innInnhold:For annonsører:Avtaler og oppkjøpDigitalisering og offentlig ITDebattFintechForbrukerteknologiHelse-ITIT-bransjenJuss og samfunnKarriere og utdanningKunstig intelligensMaskinvareOperativsystemer og programvareSikkerhetSkytjenesterTelekomUtviklingBannere, stilling og papirByråtjenester fra Delta VInformasjon og priserInnholdsmarkedsføringBrandStoryTjenester:TUJobbTU EventDigi BrandStoryDelta VPrisguiden.noDiskusjon.noSider i TU Media:Tu.noKarriere360.noInside TelecomVeier24SøkLogget inn somAbonnement Innstillinger, e-post og passord Logg utDrømmejobben20 selskaper norske IT-studenter helst vil jobbe forSe listen som toppes av Google.Det er viktig å møte studentene. De velger bedriftene de kjenner til. Her et bilde fra en karrieredag i våres hos den nye sammenslåtte høyskolen Westerdals i Oslo. (Bilde: Thomas Marynowski)Se listen som toppes av Google.Thomas MarynowskiKarriere og utdanning8. juni 2015 - 09:13FacebookTwitterLinkedinSe alle ledige jobberKåringen av de mest populære arbeidsplassene for norske studenter kan være en pekepinn på utviklingen i arbeidsmarkedet. Det er til dels store endringer i den årlige undersøkelsen som er utført av Universum.Den er basert på 14.750 respondenter fra 28 universiteter.Her er listen over de 20 mest attraktive arbeidsplassene for IT-studenter i årets undersøkelse, med forrige års plassering i parantes:Google (1)Microsoft (2)Forsvaret (12)Evry (8)Statoil (4)Bekk Consulting (3)Accenture (9)Telenor (13)Funcom (6)KongsbergGruppen (17)Datatilsynet (14)Finn.no (10)IBM (6)Knowit (19)DNB (24)Cisco Systems (15)Aker Solutions (16)Capgemini (7)Forsvarets forskningsintitutt (18)Opera Software (11)Listene utarbeides altså av selskapet Universum, som kartlegger karrieremarkedet, i denne omgang studenter. Det fokuseres på hva de ønsker etter at de har gått ut av skolen, hva som er viktig for dem, hva de forventer i lønn, hvor de vil jobbe og lignende.– Undersøkelsen blir sendt ut elektronisk via samarbeidspartnere som NITO, ANSA og ulike studentorganisasjoner. Det går ut til norske studenter, noen av dem også i utlandet. Listene over bedriftene rullerer slik at ingen skal ha noe fortrinn. I første omgang kan studentene velge så mange de vil av de de vil jobbe for, og deretter kan de krysse av for drømmearbeidsgiveren, forteller Karine Jebsen, som er ansvarlig for undersøkelsen hos Universum.Les også: Her vil statsråden finne IT-kompetansen.Forsvaret er blant aktørene som har jobbet målrettet mot studenter og unge. Her et arkivbilde med tidligere sjef Cyberforsvaret og et kull studenter fra Forsvarets Ingeniørhøgskole. Bilde: Arnfinn RognmoStudentene kan også velge mellom svært mange andre spørsmål som tar for seg forventninger og ønsker fra studentene. Ikke minst er fordelingen mellom kjønn et poeng, der det er klart at flere jenter har begynt å studere IT - og søke jobber i sektoren. Fordelingen er fremdeles ikke jevn, i motsetning til for eksempel økonomistudier, men det faktum at man vokser opp med teknologi i mye større grad gjør nok at stadig flere jenter følger opp interessen.Det spennende er ikke minst variasjonene år etter år - noen selskaper har gått drastisk opp, andre har falt flere plasser sammenlignet med fjoråret, og forklaringen er ganske enkel, ifølge Jebsen. Det er snakk om hvordan man velger å profilere seg og rekruttere.Forsvaret er i skuddetEn organisasjon som utmerker seg er Forsvaret, som ligger på tredjeplassen, sammenlignet med tolvte plass for ett år siden.– Forsvaret rykker oppover på grunn av omdømmekampanjene sine. De har gått opp ikke bare på IT, men også på økonomi også. De har noen fantastiske, sterke kampanjer som også drar med jenter. Man må klare å omfavne jentene også hvis man skal klare å klarte såpass høyt opp på listen, forklarer Karine Jebsen.Forsvaret har ifølge henne vært flinke til å være på skoler og andre steder der studenter er.– Konsulentselskapet Bekk, som dessverre gått litt ned i år, har alltid ligget veldig høyt. Det er et lite konsulentselskap sammenlignet med Google og Microsoft. De har satset hardt på studenter i mange år, men ønsker nå å profilere seg mer mot yrkesaktive. Da daler det litt. Det er viktig å være blant studentene, de velger de bedriftene de kjenner til. Studentene er lette å fange opp, sier Jebsen.Tydelig profilNoen selskaper faller imidlertid mye mer enn som så, og det innebærer gjerne at de har en lite tydelig profil, slik at studentene ikke helt vet hva de får. Det er bedre å gi studentene få, men sterke assosiasjoner til en bedrift enn gi for mye informasjon om alt, mener Karine Jebsen.– Google er for eksempel et selskap som er utrolig kjent, og de er ikke på plass på noen skoler, det er likevel et selskap man hører mye om, hvordan man får 20 prosent egentid, at det er innovasjon og lekenhet der.– Tenker studentene lokalt eller globalt når det er snakk om selskaper som Google og Microsoft?– Jeg tror ikke studenter vet at Google bare har 35 personer i Norge som driver med salg og marked. Men internasjonale muligheter er ikke så viktige for studenter flest, man tenker ikke at man har lyst å reise ut i verden for å jobbe med IT. Når det gjelder så store selskaper så virker det ikke at studentene har så lyst å jobbe globalt.Les også: Her jakter IT-bransjen kreative talenter.– Spillselskapet Funcom har slitt med svakt salg av sine utgivelser og har hatt flere nedbemanningsrunder, likevel er de fortsatt på topp ti mest populære. Hva er grunnen?– Vel, de går nedover på listene også, de lå tidligere på tredjeplass. Men de er flinke til å promotere seg på de spissete IT-studentene, og det virker dødskult å jobbe der. Lite, kult spillselskap.Midt mellom gigantene ligger nevnte Bekk, som riktignok har mange ansatte i Norge, men som likevel ikke er et like profilert navn som Google eller Microsoft.Ifølge HR-sjefen i Bekk, Hanne Engen, er det viktig for selskapet å befinne seg på listen:– Det er kjempegøy, vi har vært høyt på IT-listene lenge, og høyest av konsulentselskapene. Det er det som primært er viktig for oss, fordi vi ser at de hodene vi konkurrerer om gjerne går enten til konsulentbransjen eller til produktspesifikke selskaper, sier Engen til digi.no.Ikke for alleHun er imidlertid ikke overrasket over å falle noen plasser, da Bekk jobber litt annerledes, med ulike segmenter.– For et par år siden bestemte vi oss for å spisse rekrutteringen enda mer, så vi er ikke så synlige i bredden. Vi er ikke på så mange skoler rundt omkring eller så mye i media. Men vi er veldig synlige på enkelte skoler som vi ønsker å rekruttere fra, for eksempel NTNU. Vi har ikke helt krefter for å gå like bredt ut som for eksempel Statoil eller Evry.– Hva er idealstudenten for Bekk?– Vi er ute etter engasjement og faglig dyktighet, vi ser potensialet i kombinasjon med sosiale egenskaper også. Karakterer og faget er kjempeviktig, men hvis du ikke har de sosiale egenskapene slik at du ikke passer inn i Bekk, eller inn hos våre kunder, så er det ikke sikkert at det er like interessant, sier Hanne Engen.– Er det andre elementer ved Bekk dere føler er unike sammenlignet med andre konsulentselskaper?– Jeg tror også at vi scorer ganske høyt på det å lære bort og kunne bygge kompetanse videre. Det er nok viktig for de som har studert i fem år og sikkert drevet med det mye lenger, å kunne fortsette å være nysgjerrige og være lyttet til. Det er ikke vi i ledelsen som bestemmer hva vi skal drive med fremover, det er faktisk de unge og kunnskapsrike som gjør det. Og de blir hørt ganske tidlig, det er ikke sikkert at du må være her i 15 år for å få en stemme. Jeg tror det er også et rykte som etablerer seg.– Hvordan er det å posisjonere seg mot tungvektere som Google og Microsoft?– Det å nå opp til Google og Microsoft som merkevare er jo helt umulig, så for oss gjelder det å markere seg på skolene der vi rekrutterer fra. Vi holder gjesteforelesninger, arrangerer minikonferanser, har studenter som skriver fagoppgaver for oss, ikke bare stå på stand og sende brosjyrer i posten, avslutter Engen.Når det er først snakk om tungvektere er det bare rimelig å også høre med Microsoft i Norge om deres tanker om rekruttering av studenter. Vi spurte HR-sjef Kristin Ruud om dette.– Et tydelig og internasjonal merkevare gjør at studentene kjenner oss, samtidig som jeg tror at vi har vært flinke på å utvikle Microsoft som en attraktiv arbeidsplass i Norge. Vi er veldig bevisste på at Microsoft Norge skal være et spennende sted å jobbe, et godt sted å prestere og et sted du opplever mestring, forteller Ruud.Frister til å gjøre en forskjellDet relevante er selvsagt hvordan man begrunner hva som er attraktivt, spesielt fra et selskap som til en viss grad kan fremstå som stort og kanskje uoversiktlig.Les også: Tilbyr bachelorgrad i app-utvikling.– Som ansatt i Microsoft kan du være med på store satsningsområder som setter fotavtrykk i Norge. Det kan være digitalisering av offentlig sektor, hvordan gjøre norske sykehus mer effektive, få ned sykehuskøer, et cetera. Det kan være å utvikle norsk skole, hvordan hindre dropp out fra videregående skole gjennom tilrettelagt læring, eller det kan være mot deg og meg, som å lage løsninger som gjør at vi får mer tid til å gjøre det vi har lyst til å gjøre, opplyser Ruud.Også Microsoft er enig i at omdømme er noe av det viktigste for å hente inn studentene, og at det bygges ved kreative aktiviteter og måter å tiltrekke seg nye hoder på.– Konkret mot IT-studenter er vi er opptatt av å vise frem hva du kan være med på i Microsoft, heller enn å stille krav til hva du må kunne for å begynne her. Vi er opptatt av å jobbe sammen med dem (for eksempel i undervisningen, i stedet for å delta på karrieredager). Vi er opptatt av å ha en «dialog» og en åpen kultur med studentene, der vi byr på fagkompetanse og sparring. Vi jobber med andre ord med å vise frem vår verden, hvilke muligheter som finnes og hvordan du kan gjøre en forskjell hos oss. Jeg tror møtet med Microsoft samstemmer med det de opplever at vi forteller, hvilket bygger tillit og troverdighet, og solid omdømme over tid, avslutter HR-sjef Kristin Ruud.Bekk_consulting Forsvaret Google It-bransjen IT-Norge Jobb Karriere og utdanning Microsoft Norge Universum UtdanningKommentarfelt fra Disqus krever Javascript.Motta daglige nyhetsbrev fra digi.no?Ja, meld meg påMøkk lei de norske IT-selskapene: – De leverer for dårlig, er for dyre og jobber altfor tregtNorsk nettbutikk tatt på fersken: Beskyldes for å rundlure kundeneFHI dropper Microsoft: Tar full kontroll over Smittestopp-dataBergen fikk Norges høyeste GDPR-bot: Nå varsles det langt høyere bøter i alvorlige sakerBruker lærdom fra parterapi: 7 ting som gjør at IT-folk trives på hjemmekontorUtvikleren: – I vår data­boble snakker alle om «notebooks»Intel kan komme med fem nm-prosessorer til høsten. Men ikke uten ekstern hjelpTil toppenAdm. direktør og ansv. redaktør: Jan M. MobergDigitalredaktør TU Media: Svein-Erik HoleAll journalistikk er basert på Vær varsom-plakaten og RedaktørplakatenPersonvern/cookiesTips redaksjonen: tips@digi.no© 1996–2021 Teknisk Ukeblad Media ASAnnonsere: Informasjon og priserAbonnere: Digi EkstraSosiale medier: Facebook — TwitterRSS: RSS-feed forsideNyhetsbrev: Meld deg på vårt nyhetsbrevBesøksadresse Grensen 3, 0159 OsloPostadresse Postboks 380 Sentrum, 0102 OsloFaktura-adresse: Teknisk Ukeblad Media ASPostboks 380 Sentrum 0102 OsloTelefon/faks: 23 19 93 00/23 19 93 01Digi.no-redaksjonen:Redaktør: Ida OftebroDirekte telefon: +47 450 33 194Journalist: Heidi SævoldDirekte telefon: +47 404 90 006Journalist: Harald BrombachDirekte telefon: +47 481 33 977Journalist: Marius JørgenrudDirekte telefon: +47 908 58 819Journalist: Martin Braathen RøiseDirekte telefon: +47 924 95 943Journalist: Sarah McDonald GerhardsenDirekte telefon: +47 450 87 788"
