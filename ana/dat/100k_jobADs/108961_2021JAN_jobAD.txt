"Nord24 - De tre brødrene forlot trygge, godt betalte jobber for å danne familiebedrift som arktiske overvåkereGå til sidens hovedinnholdaID logoNordlysNordnorsk DebattRedaksjonenVekst i NordN24 FacebookMenyTips oss!E-post:tips@nord24.noAnnonseringBedriftFølg ossEiendom Stilling Lokale bedrifter 1881 TelefonkatalogenSøk i 1881 TelefonkatalogenA til ÅAnnonsebilagDoffinEiendom til salgsFacebookKarriere i AmediaKartLedige stillingerLinkedINPrisguide.noTelefonkatalogen 1881TwitterKundeservice07760Tips ossKontakt redaksjonenTorkil Emberland: 916 99 255Rune Endresen: 416 85 708Linda Vaeng Sæbbe: 976 66 734De tre brødrene forlot trygge, godt betalte jobber for å danne familiebedrift som arktiske overvåkereMads, Frode og Bjørn Langgård har sagt opp sine trygge gode jobber og tatt opp personlige lån for å etablere en felles eid familiebedrift. Foto: Linda Vaeng SæbbeAv Linda Vaeng Sæbbe (journalist)Publisert: 04. desember 2014, kl. 06:56Sist oppdatert: 04. desember 2014, kl. 06:58Artikkelen er over 6 år gammelI denne bedriften har alle sjefstitler og samme navn.DELUnder firmanavnet NorSurvey AS har de tre registrert varemerket «arctic surveyors». Eierskapet er broderlig fordelt mellom Mads, Frode og Bjørn Langgård. De tre; to ingeniører og en økonom, har sagt opp jobbene sine i Aker Solution, Statens Vegvesen og forskningsparken, brukt all egenkapital og tatt opp personlige lån for å etablere familieselskapet NorSurvey – en bedrift som spesialiserer seg på oppmålings-, dokumentasjon- og masseberegningsjobber både på land og til sjøs.De mener framtiden ligger i nordområdene – og vil seile inn i den med all sin kompetanse på egen kjøl – sammen.– Vi etablerte Norsurvey AS i mai i år – hvor Mads jobbet alene en periode fram til september. Da begynte vi to andre opp for fullt, sier Bjørn Langgård. Han er daglig leder.– Men her er alle sjefer. Jeg og Frode er prosjektledere, ler Mads Langgård.Tvillingene og lillebrorDe er opprinnelig fra Lyngen, men har bodd lenge i Tromsø. Bjørn og Frode er tvillinger, mens Mads er en voksen utgave av lillebror. De tre startet et ANS allerede i 2008 – og jobbet da på med dette bedriftsprosjektet ved siden av andre jobber.– Dere hadde alle solide og gode jobber – hva er det som gjør at dere tør å gå ut i det uvisse og etablerer eget selskap?– Vi fant ut at vi måtte ta steget, sier Frode Langgård.– Vi hadde et ønske om å bygge opp noe i fellesskap. Så det handlet mye om å overvinne frykten, fortsetter Bjørn.– Det er en modningsprosess, mener Mads.En modningsprosess ikke bare i forhold til risikoen med å starte ny bedrift – men også med tanke på de investeringer de måtte gjøre. Både i biler og utstyr. Nylig kjøpte de også Leicas nye multistasjon som forener GPS, totalstasjon og skanner i samme instrument – kostnad 700.000 kroner.Takket nei til ekstern investorEn periode rundt oppstarten tenkte de at dette blir for risikabelt – at de trengte en ekstern medinvestor.– Vi undersøkte i markedet og fikk raskt napp hos en forholdsvis stor aktør på Vestlandet, som vi hadde møter med og presenterte planene våre for. De tilbød seg å kjøpe 50 prosent av selskapet, utfyller de tre stykk Langgård hverandre.Det gjensto bare å signere kontrakten. Men da de satt med hver sin ansettelseskontrakt og arbeidsavtale – i det som skulle være deres eget selskap – begynte de å tvile.– Var det det vi ønsket? Å gå ut fra våre jobber bare for bare å bli ansatte i en ny bedrift. Vi begynte å spørre oss selv slike spørsmål – og kom fram til at nei. Vi ville jo skape noe selv - som vi eide selv, sier de tre.Dermed sendte de vestlendingene sørover igjen – og satset alt.Personlige lån– Vi har kjøpt utstyr for mellom halvannen til to millioner kroner. Vi har gått inn i selskapet med egenkapital – men også måtte tatt opp personlige lån, sier de tre.I tillegg har de møtt forståelsesfulle kunder som skjønner at en nyetablert bedrift må få betalt for jobbene underveis.I forhold til oppmåling og oppdragene de tar på seg – så har de lang erfaring fra både offshore og landbasert virksomhet.– Vi har også god kompetanse på arktiske forhold – og har allerede hatt oppdrag både på Jan Mayen og på Svalbard, sier Mads.De jobber på to hovedområder – oppmålingstjenester og ingeniørtjenester i et marked hvor behovet for slike som dem bare vokser.– Både fordi det innenfor nordområdene er en vekst innenfor infrastruktursatsinger både på land og til sjøs. Samtidig som det er en stadig større etterspørsel etter dokumentasjonstjenester ved gjennomførte prosjekter, sier de tre.Fargen på firmabilenTil nå har kundetilfanget flytt greit. Både store entreprenører, offentlige virksomheter og små privataktører står på kundelisten.– Og kundene kommer tilbake, fastslår de fornøyd.På fem måneders full drift i 2014 vil selskapet ha omtrent 2,5 millioner i omsetning.– Men tre brødre i samme bedrift. Er dere ofte uenige?– Vi har ikke hatt tid til å være uenige, sier Mads.– Vi er jo siviliserte mennesker, fastslår Frode.– Men vi var uenig om fargen på den ene bilden, minner Bjørn om.– Mads ville ha en mørk brun bil, – ikke lys grå, fortsetter han.– Hva ble resultatet?– Mørk grå, ler de.Lik Nord24 på FacebookSe kommentarerFlere sakerGå til forsidenKommentarer til denne sakenTil toppenRådhusgata 3, boks 2515, 9272 Tromsø Tlf. 07760Ansvarlig redaktør: Helge NittebergRedaktør: Rune EndresenAnnonserRedaktørplakatenPFUNord24 © 2021"
