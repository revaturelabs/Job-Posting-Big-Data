"6 + 1 Τρόποι να μειώσετε το ποσοστό επιστροφών από τις courier - BitMyJob BlogSkip to contentΠίσω στην Αρχική6 + 1 Τρόποι να μειώσετε το ποσοστό επιστροφών από τις courier6 + 1 Τρόποι να μειώσετε το ποσοστό επιστροφών από τις couriergiannis anastasopoulos 6 Δεκεμβρίου, 2019 MarketingΣε μία χώρα που ζει και βασιλεύει η μέθοδος της αντικαταβολής, ένας από τους μεγαλύτερους εφιάλτες των ηλεκτρονικών καταστημάτων είναι να κάνουν μία αποστολή και να τους γυρνάει πίσω. Με αυτό τον τρόπο χάνουν διπλά καθώς από την μία δεν πραγματοποιείται η πώληση και από την άλλη το ηλεκτρονικό κατάστημα επωμίζεται τα έξοδα αποστολής προς την κούριερ!Μοιραζόμαστε μαζί σας μερικές συμβουλές για το πώς να μειώσετε το ποσοστό επιστροφών στο ηλεκτρονικό σας κατάστημα.Πραγματοποιήστε ένα επιβεβαιωτικό τηλέφωνο μετά την παραγγελίαΕάν αυτό σας το επιτρέπει ο αριθμός των παραγγελιών και το διαθέσιμο προσωπικό της εταιρείας σας, μία καλή πρακτική είναι να μην αποστέλλεται καμία παραγγελία εάν πρώτα δεν πραγματοποιηθεί μία τηλεφωνική επιβεβαίωση από τον πελάτη. Με αυτή την πρακτική, μειώνετε κατά πολύ το ποσοστό των επιστροφών αφού ο πελάτης έχει μία ευκαιρία να ακυρώσει την παραγγελία του αν το μετάνιωσε ή αν βρήκε κάπου αλλού φθηνότερα το προϊόν. Καλύτερα μία ακυρωμένη παραγγελία πριν καν ξεκινήσει, παρά μία επιστρεφόμενη παραγγελία λίγες ημέρες μετά.Απενεργοποιήστε την μέθοδο της αντικαταβολής για προϊόντα αξίας ή για προϊόντα μεγάλου βάρουςΓια προϊόντα μεγάλης αξίας ή για προϊόντα που έχουν υψηλή ογκοχρέωση βάσει των μετρήσεων της κουριερ, αποφύγετε να τα στέλνετε με την μέθοδο της αντικαταβολής. Αντί αυτού ενθαρρύνετε μία τραπεζική κατάθεση ή μία πληρωμή με χρεωστική/πιστωτική κάρτα ή Paypal. Έτσι θα διασφαλίσετε ότι δεν θα σας επιστραφεί κάποιο προϊόν μεγάλης αξίας που έχετε αγοράσει από τον προμηθευτή σας και δεν θα χρεωθείτε μία μεγάλη χρέωση μεταφορικών χωρίς καν να γίνει η πώληση.Ζητήστε περισσότερες πληροφορίες παράδοσης κατά το checkoutΈνας από τους βασικούς λόγους επιστροφής λόγω μη παραλαβής των προϊόντων, είναι το γεγονός ότι ο κούριερ δεν καταφέρνει να εντοπίσει τον παραλήπτη ή ότι ο παραλήπτης απουσιάζει από το χώρο του. Μία καλή πρακτική (ιδιαίτερα για τις δυσπρόσιτες περιοχές) είναι να ζητάτε υποχρεωτικά κάποιες διευκρινήσεις για τον τόπο παράδοσης. Με αυτό τον τρόπο βοηθάτε τον κούριερ να εντοπίσει άμεσα τον παραλήπτη και διευκολύνετε την παράδοση του προϊόντος. Σε κάθε άλλη περίπτωση, αν ο κούριερ δεν εντοπίσει τον παραλήπτη, δεν πραγματοποιείται άλλη προσπάθεια παράδοσης και ο παραλήπτης θα πρέπει να περάσει από τα γραφεία της κούριερ για να παραλάβει!Επισημάνετε στο Voucher αποστολής τα σχόλια του παραλήπτηΤυπώστε στα σχόλια του Voucher τις παρατηρήσεις του παραλήπτη όπως τις συλλέξατε κατά το checkout και σημειώστε με ένα μαρκαδόρο (highlight) τα σχόλια ώστε να είναι αμέσως διακριτά στον κουριερ που θα αναλάβει να παραδώσει το δέμα. Έτσι, θα διευκολύνετε την ανάγνωση του σχολίου κατά την παράδοση και θα αυξήσετε τις πιθανότητες να εντοπιστεί ο παραλήπτης κατά την πρώτη παράδοση.Διαχειριστείτε τους \"Απών\", \"Άγνωστους παραλήπτες\" και \"Άρνηση παραλαβής\"Παρακολουθήστε την πορεία των παραγγελιών σας δύο ημέρες μετά την αποστολή τους, και σε συνεργασία με την κουριερ, χειριστείτε τις περιπτώσεις μη παράδοσης. Στις περισσότερες περιπτώσεις είναι αναστρέψιμη μία εν δυνάμει επιστροφή, αρκεί να την χειριστείτε εγκαίρως σε συνεργασία με το κατάστημα της κούριερ που σας εξυπηρετεί.Ενθαρρύνετε τους online τρόπους πληρωμής με επιβραβεύσειςΗ χώρα μας είναι μία από τις ελάχιστες χώρες της Ευρωπαϊκής Ένωσης που λειτουργεί σε τόσο μεγάλα ποσοστά η μέθοδος της αντικαταβολής. Βοηθείστε τους πελάτες σας να χρησιμοποιούν άλλους τρόπους πληρωμής προσφέροντας μία έκπτωση ή ακόμη και μία επιπρόσθετη επιβάρρυνση για την μέθοδο της αντικαταβολής. Με αυτό τον τρόπο ο πελάτης θα σκεφτεί διπλά να επιλέξει την μέθοδο της αντικαταβολής ως προτιμώμενο τρόπο πληρωμής.Επιμήκυνση του χρόνου παραμονής των αποστολών στα καταστήματα των κούριερΟ καθιερωμένος χρόνος παραμονής ενός δέματος στο κατάστημα της κούριερ, είναι συνήθως 10 ημερολογιακές ημέρες. Παρόλα αυτά δίνεται η επιλογή αυτές οι ημέρες να επιμηκυνθούν για μεμονωμένες ή ακόμη και για όλες τις αποστολές και να φτάσουν τις 15 ημέρες. Ζητείστε από το κατάστημα κούριερ που σας εξυπηρετεί να αυξήσει τις ημέρες που ένα δέμα παραμένει στα καταστήματα των κούριερ. Με αυτόν τον τρόπο δίνετε μία επιπρόσθετη ευκαιρία να προλάβει ο πελάτης την παραλαβή του δέματος πριν αυτό επιστρέψει στον αποστολέα.Δείτε επίσης:Πώς ένας σύμβουλος eCommerce μπορεί να εκτοξεύσει…Πόσο προετοιμασμένο είναι το eshop σου για την Black Friday;11+1 Τips που θα σε βοηθήσουν στην κατασκευή eshop!courier tipsΠλοήγηση άρθρωνPrevious: Previous post: Η BitMyJob καινοτομεί στις τεχνολογίες Magento και eCommerceNext: Next post: Βελτίωσε με 3 κινήσεις την αποδοτικότητα του e-shop σου!Αν θέλετε να λαμβάνετε άρθρα σαν το παραπάνω, τότε εγγραφείτε στο Newsletter μας!Leave this field empty if you're human:Είναι το e-shop σου ΑΡΓΟ;Ένας τεχνικός μας μπορεί να το ελέγξει ΔΩΡΕΑΝ και να σου προτείνει βελτιώσεις!Copyright © 2020 BitMyJob. All Rights Reserved."
