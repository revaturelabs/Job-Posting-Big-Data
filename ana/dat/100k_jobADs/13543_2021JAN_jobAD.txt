"Ki a legjobb smink videós? - Top 10 magyar Youtube smink /beauty csatorna - Topsmink beauty blog-Sminkek lépésről lépésre, sminktippek és trükkök - Topsmink Beauty BlogTopsmink Beauty Blog Praktikus sminktippek a mindennapokraRÓLAMA SMINKELÉS ALAPJAISMINKTERMÉK TESZTEKSMINKTIPPEKBLOG_KEZDD ITT, HA ÚJ VAGY:).TOVÁBB A BLOGRAKi a legjobb smink videós? - Top 10 magyar Youtube smink /beauty csatorna2018.06.04.Az összes magyar Youtube sminkes csatornáján néztem videókat és szakmai szempontok alapján állítottam össze a listámat.Hogyan készült a lista?Nem szerettem volna random módon válogatni, azok közül a csatornák közül, amiket ismerek, hanem teljes áttekintést szerettem volna. Ezért a Starnetwork naponta frissülő Youtube statisztikái alapján (ahol a különböző tartalmú csatornák listáit lehet megnézni, a listát megnézheted itt: http://starnetwork.hu/youtube-statisztikak/youtube-beauty-csatornak/), az összes Beauty csatornáról (összesen 55 csatorna szerepel a listában) néztem videókat és ez alapján döntöttem el a saját tízes listám helyezettjeit.Mik voltak a szempontok?Ez egy saját személyes lista, de igyekeztem minél több objektív szempontot bevonni.- A smink videók tartalma és szakmaisága (csak a beauty és smink videókat néztem meg egy csatornáról, a vlog, kihívás és egyéb videókat nem, mert kimondottan a sminkeléshez használható anyagokat szerettem volna értékelni)- Sminkes és beauty tartalmak aránya. Itthon nem igazán vanak olyan csatornák, melyek kizárólagosan szépség témával foglalkoznak (1-2 kivételtől eltekintve). Szinte mindegyiken találunk egyéb tartalmakat (kihívások, életmód, vlog...) Én kiszámoltam a sminkes/ beauty tartalmak arányát egy adott csatornán (a legutóbbi száz videót néztem át - ez általában az elmúlt két év anyaga - és megnéztem ezekből mennyi a szépség témájú). Ebből már könnyű volt százalékos arányt megállapítani :)- Személyiség (ez nyílván szubjektív, de szerintem ennek a műfajnak ez a legfontosabb eleme)Mi jellemző a magyar sminkes csatornákra általában?A hazai és külföldi videósok közütt elég nagy a különbség. Míg az angol nyelvű csatornák között sok profi sminkest találunk (Linda Hallberg, Lisa Eldridge, Jeffrey Star, Charlotte Tilbury és még sokáig lehetne folytatni a sort., akik napi szinten dolgoznak - akár sztárokkal is - a szakmában). A magyar csatornákon (egy két kivételtől eltekintve) inkább kedvelésből sminkelőket találunk.A videósok nagy része tízen, huszonéves. Így aki idősebb az nehezen talál reveláns tartalmakat. A külföldi csatornák életkorban is sokszínűbbek.Ezt már írtam előbb, de kevés a csak beauty témákat feldolgozó csatorna. Ha feliratkozunk egy magyar beauty csatornára nagy valószínűséggel sok vlog és tini tartalomról fogunk kapni értesítést.Viszont technikailag magas szintű, jól szerkesztett anyagokat találunk a csatornákon, amik teljesen felveszik a versenyt a külföldi videósok filmjeivel.Ha valóban azokat vettem volna a listába, akiket 100%-osan ajánlanék, akkor 2-3 csatorna lenne itt. Kompromisszumot kötöttem, akiknél találtam valami érdekeset azokat betetettem a listába.Kedvenc angol nyelvű videóimat ebben a cikkben osztottam megA különdíjasok :)A Top 10-en kívül meg szeretnék említeni néhány csatornát, amikre érdemes ránézni.A csatorna neve alá mindig betettem a linket, amin elérhető.AVON Magyarország, feliratkozók száma: 15.000https://www.youtube.com/user/AvonCosmeticsHungaryAz Avon nagyon aktív közösségi média jelenléttel bír. Nekik van a hivatalos céges csatornák közül (nemcsak a szépségipart beleszámítva) a legtöbb feliratkozójuk. Ez annak köszönhető, hogy nem csak a reklámjaikat rakják fel a csatornára, hanem külön tartalmakat is gyártanak. Sokszor működnek együtt sminkes videósokkal (Karin Dragos, Csizmadia Gabriella, Herczeg Hajni...), akikkel spciálisan az Avon csatornájára készítenek tartalmakat. Ezek jól szerkesztett, 5-7 perces, profi videók. Elsősorban smink, bőrápolás és körömápolás témakörben.A legnépszerűbb ilyen videó, a márványos manikűr elkészítése, de találunk filmecskét többek között az érett bőr sminkeléséről, a szemöldök formázásól vagy trendi frizurákról is:Joy Beauty Channel, feliratkozók száma: 8.500https://www.youtube.com/user/joybeautychannelEz a csatorna sajnos már két éve nem tesz fel új tartalmakat, de a régebbi videók elérhetőek. Profi sminkesekkel készített videók, melyek a sminkelés alapjait mutatják be, gyorsan, parktikusan és egyszerűen. A szemceruza használatától a füstös szemsmink elkészítéséig.Legnépszerűbb videó: Natúr smink elkészítése ( a cikk írásakor több, mint 400.000 megtekintésnél tartott, ami nagyon szép szám :)Én készítettem egy cikket natúr sminkről: Nappali, natúr smink lépésről lépésreBencze Máté, Feliratkozók száma: 35.000https://www.youtube.com/channel/UCjYtrKaBXoYatys1S63DrBgMáté az egyetlen olyan magyar videós, aki fodrászként csak frizurákkal kapcsolatos videókat készít. Nagy részben frizurák és hajfonások lépésről lépésre videókat találunk ezen a csatornán, de vannak hajvágás és termékteszt filmek is.A legnépszerűbb videó egy hajfonást mutat be lépésről lépésre:Ehssty smink, Feliratkozók száma: 76.000https://www.youtube.com/user/EhsstySminkEz a csatorna valószínűleg a Top 3-ba lenne nálam, ha még aktív lenne. Szerintem ilyen a tökéletes sminkes csatorna. Rengeteg tipp, ötlet, kreativitás jellemzi. Az elsők között indult itthon és bár nincsenek új feltöltések így is közel 120 videó van rajta, tehát lehet miből böngészni. A népszerűségét jelzi, hogy az inakitvitás ellenére a feliratkozók számát tekintve més mindig TOP 10-ben van.Legnépszerűbb sminkes videó: Rúzs mattítás (több mint 400.000 néző)És akkor most a Top 10 lista:Kezdetben azt gondoltam, hogy sorrendet állítok össze, de ez nem igazán sikerült, ezért ez egy sorrend nélküli Top10 azokról a beauty csatornákról, melyekre érdemes ránézni, ha érdekel a szépség világa :)Update: 2020 áprilisában kicsit változtatok a listán, hiszen szerencsére indultak új, jó csatornák. Kikerült Follow Anna (aki már nem is aktív) és Herczeg Hajni. Mindkettő inkább tini csatorna volt, néhány sminkes tartalommal. És kivettem Aviana Rahl csatornáját is, mert szinte teljesen elfogytak a beauty jellegű videók a csatornáról. Már annak idején is inkább azért kerültek be, hogy meglegyen a TOP10.Bekerült viszont nagy kedvencem Tauz Nóra. Ő az akinek szinte minden videóját megnézem. Profi sminkes, aki nagy tapasztalattak készíti a videóit. És bekerült két bőrápolással kapcsolatos csatorna a Tindigó szépségreceptek és a Skinsmart Magyarország.Még egy Update: Betettem a Liluland csatornáját is, de már nem vettem ki senkit...Brush Bianka, feliratkozók száma: 19.000https://www.youtube.com/channel/UC8XMxYK8bRdEV3VYkkGbwUQBeauty videók aránya: 45 %Milyen tartalmak vannak még a csatornán?Vlog, frizurák, kihívások, haulMiért került a listára?Mert azon kevesek közé tartozik aki profi sminkesént (és műszempilla építőként :) készíti a videókat, amik ennek megfelelően szakszerű tanácsokat adnak a mindennapi sminkeléshez. A csatornán van egy jó kis sorozat alap technikákról (füstös szem, natúr smink elkészítése, műszempilla feltétele)Legnépszerűbb sminkes videó: Kardashian kontúr technika és tökéletes alapozásLILULAND, feliratkozók száma: 31.000https://www.youtube.com/channel/UCuSMbowcDpIOzDpMDDQsfkwSzépség és életmód csatorna, mely mögött Liliu és Máté Kriszta (ezt a tényt kevesebben tudják) áll. Legnépszerűbb sorozata a Makeup Down, melyben ismert nőkkel beszélget Lilu, elsősorban sminkről és szépségről, de sokminden másról is. De találhatók rajta szépségtippek, mozgással kapcsolatos videók és terméktesztek is. Az én személyes kedvencem az Álomsmink/ Sminkálom című sorozat, melyben profi sminkesek készítették el az álomsminkjüket egy modellen. Ezek közül is Tombor Sacié a kedvencem:Tauz Nóra, feliratkozók száma: 2.500, Beauty videók aránya: 100%https://www.youtube.com/channel/UCg8wcQr_T71Y8Y6TCsb5SZQMiért került a listára?Nekem Nóra csatornája a legnagyobb magyar kedvenc. Valószínűleg azért mert korban és stílusban is közelebb áll hozzám, mint a többiek.Csak sminkes videók vannak, elsősorban termékekről. Pl: kedvenc Mac termékek vagy drogériás kedvencek. Van egy videó, amire mindig visszatérek, amiben összes sminkestáskájában lévő terméket bemutatja. Ha szeretnék venni valami újat, mindig megnézem, hogy miket használ...Legnézettebb videó: The Ordinary - Nem hétköznapi bőrápolásLavandante, feliratkozók száma 4.400, Beauty videók aránya: 100% (!!!)https://www.youtube.com/user/Nitu17Miért került a listára?Mert csak szépségápolással foglalkozó, igényes videókat találunk a csatornán. Nincs vlog, meg kihívások, csak terméktesztek, sminkek és egyéb szépségápolási tippek. A csatornára 7 hónapja nem került fel újabb tartalom, remélem ez nem jelenti azt hogy végleg szünetelni fog (bár az eddigi videókat is érdemes átböngészni). UPDATE 2020 a csatorna ismét aktív, de sajnos nem sminkes, hanem egyéb témákkal tért vissza...Legnépszerűbb videó: Tusvonal kezdőknek és rejtett szemhéjraSkinsmart Magyarország, Feliratkozók száma: 8.000https://www.youtube.com/channel/UCzAPI8wsPwWoIcaxz4NrBQQEz a csatorna a Skinsmart oldalának (The Ordinary, Geek&Georgeus márkák forgalmazója) hivatalos csatornája. Judit annak idején alapítója volt a Krémmánia oldalnak. A csatornán bőrápolási tanácsok találhatóak. A legnépszerűbbek természetesen a pattanásos bőr ápolásával kapcsolatos videók.Legnépszerűbb videó: Pattanások kinyomása otthonViszkok Fruzsi, feliratkozók száma: 315.000, beauty videók aránya: 16% (ez nem túl sok, ha kimondottan ilyen típusú videókat keresünk...https://www.youtube.com/user/breakfastatfruhMiért került a listára?Fruzsi a legnépszerűbb beauty videós (de az összesített videós listán, amelyiken minden magyar youtuber szerepel is a 21.). Már csak ezért is helye van ezen a listán. Azon néhány videós közé tartozik, aki kezd kilépni a szűk Youtube ismertségből (lásd. pl: Rossmann - Viszkok Fruzsi nesszeszer).A siker titka elsősorban az egyszerű, praktikus (és keresőoptimalizált) videókban és a barátságos, kedves stílusban rejlik. Szerintem ő az aki a legszélesebb korosztálynak elfogadható. Egy tini ugyanúgy azonosulhat vele, mint egy negyvenes nő, így igen széles réteget szólít meg.A videók nagyon átgondolt, jól vágott anyagok.Viszont, pont az a hátránya, ami az előnye. A mindenkit megszólító anyagok nem lehetnek specifikusak. A sminkes anyagok egészen csak az alapokkal foglalkoznak, inkább egyfajta életmód csatorna és viszonylag sok a támogatott / szponzorált tartalom. (Bár ezt a csatorna népszerűsége indokolja is)Milyen tartalom található még a csatornán beauty témán kívül?Kihívások (ezek a legnépszerűbb videók), utazás, haul videók, dekoráció, vlog, divat, életmódA legnépszerűbb videó szépség témában: reggeli rutin. Nézőszám: 720.000. Ez egy teljesen tipikus Viszkok Fruzsi videó és mutatja, hogy milyen típusú tartalmakat találunk ezen a csatornán.Tindigo Szépségreceptek, Feliratkozók száma: 10.000https://www.youtube.com/channel/UCvzA0Q5xp1sqXYrbwH-3QuATajti Ilidkó csatornája, aki profiként ad bőrápolási tanácsokat. (Sajnos nem írt róla, de feltételezem, hogy kozmetikus). Vannak terméktesztek is (bőrtisztító készülék, koreai kozmetikumok)Legnépszerűbb videó: 5 bőrápolási hiba, amit az influenszerek elkövetnekFor her Vlog, Feliratkozók száma: 25.000Beauty tartalmak aránya: 45 %https://www.youtube.com/user/TheverystyleblogMiért került a listára?Az alap sminkvideók sorozat, a terméktesztek miatt. Szandra az aki a tiniknél idősebb korosztályhoz (is) szól. Gyakorló anyukaként gyerekes videókat és vlogot is tartalmaz a csatorna.Legnépszerűbb videó: Legegyszerűbb füstös szem, Nézőszám: 166.000Kruchio Évi Feliratkozók száma: 9.000https://www.youtube.com/user/citromhabBeauty tartalmak aránya: 65%Miért került a listára?Elsősorban a terméktesztek miatt. Igazi sminkmániáskét Évi rengeteg terméket szerez be (drágább és olcsóbb kategóriából egyaránt), próbál ki és szerencsére a tapasztalatait megosztja velünk. Mindezt alaposan, körültekinteően és nagyon jó stílusban teszi. Itt szeretném megjegyezni, hogy nekem ő az akit a legszívesebben hallgatok, mert igényes szókinccsel, nagyon jó hangszínnel és beszédstílussal rendelkezik. Mindezek mellet külön tetszik (hogy érintettként) tabuk nélkül beszél a duciságról vagy tölt fel telteknek szóló ruha haul videókat.Milyen témák találhatók még a csatornán?Haul videók, az élet külföldön, duci témák, könyvekLegnépszerűbb videó: Almaecet, de csodás! 34.000 nézőArról, hogyan használom az almaecetet én is írtam. Itt olvashatod el a cikketKriszta Kertész, feliratkozók száma: 2.300https://www.youtube.com/channel/UC3H71nfpydiannNMpuKWzcQMiért került a listára?Mert kiemelten foglalkozik natúr, vegán és cruelty free termékekkel és alternatív szépségápolási termékekkel (pl: bambusz fogkefe, mosható tisztasági betét stb.) Külföldön nagyon népszerűek a minimalizmussal, vegán életmóddal kapcsolatos csatornák. Itthon kevés ilyet találni és ez a csatorna ezt az űrt is betölti.Milyen témákkal foglalkozik a szépségen kívül?Minimalizmus, vegán életmód, pszichológiaCruelty free termékekről itt irtam részletesen: Cruelty free? - Tények és tévhitekLegnépszerűbb videó: Menstruáció mosható betéttel? Nézőszám: 56.000Karin Dragos Feliratkozók száma: 135.000https://www.youtube.com/user/KarinDragosSminkes videók aránya: 40 %Milyen tartalmakat találunk még a csatornán? Sok vlog, kihívások, haulMiért került a listára?Elsősorban a sminksuli sorozat és a profi, kreatív sminkek miatt. Karin angol nyelvű sminkvideókkal kezdte a csatornát 4 évvel ezelőtt és közel két éven keresztül így videózott. Majd az angol nyelvű videókat magyar nyelvűek váltották fel, Karin megnyerte az első magyar Nyx Face awardsot és komoly magyar rajongótáborra tett szert. Több kozmetikai céggel is együttműködött / működik (pl: Nyx, Avon...) Profi és igényes sminkvideókat találunk a csatornán.A két legnézettebb beauty videó az angol nyelvű időszakból van, majd a Nyx face awards videók következnek. Ezek közül ezt nézték meg a legtöbben:Itt is megtalálsz:Instagram: @topsminkblogFacebook: @topsminkPinterest: @topsminkEzek a videók is érdekelhetnek...Ha igen, akkor klikk a képre és már olvashatod is:)Kapcsolódó cikkekFenty Beauty By Rihanna - A kollekcióHogyan retusáld a sminkfotóidat? - 1. részvisszaHozzászólásokKÖRNYEZETTUDATOS SMINKESKÜVŐI SMINKTIPPEKLEGNÉPSZERŰBB CIKKEKKapcsolatTOPSMINK BLOG -RIEDER OTÍLIAE-mail:info@topsmink.huLegnépszerűbb bejegyzésekTeafaolaj- Hogyan használom?Ajakradír házilag- 3 összetvőbőlOmbre haj képek - A legjobb 50 ombre haj fotóHogyan tisztítsd a sminkes ecseteidetMilyen a jó alap sminkkészlet ?Instagramjogvédelem | Adatkezelés | MobilhonlapkészítésHonlapunk cookie-kat használ, hogy tároljuk a honlapunkon tett lépéseit, továbbá statisztikákat készíthessünk és fejleszthessük szolgáltatásainkat, és marketing tevékenységünket. Ha tovább használja honlapunkat azzal hozzájárul a cookie-k használatához.Az adatvédelmi szabályzatot elovashatja itt : Adatvédelmi SzabályzatElfogadom"
