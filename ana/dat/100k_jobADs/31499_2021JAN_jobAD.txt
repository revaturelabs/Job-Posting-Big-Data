"Legendarisk idrottsman på Broddegården i Verum 1955-1965StartKalenderSkicka inArtiklarReportageSpåratSportLördagskåseri...ResorSevärt i VittsjöIngvar LindbergGert SvenssonHistoriaBjärnumVittsjöVerumEmmaljungaFöreningslivKulturKyrkligtFriluftslivNöjeslivSamhällsinfoVittsjöFöreningarBjärnumFöreningarRedaktionenSökAnnonseraLegendarisk idrottsman på Broddegården i Verum 1955-1965	Skriv ut	Uppgifter	Skriven av Mats Pettersson	Publicerad 07 juli 2017	Verum. Första SM-tecknet för MAI togs av Carl Brodde i femkamp 1909.Under rubriken ”500 skäl till att vara glad” meddelade Sydsvenskan sommaren 2009 att 1500-meterslöparen Rizak Dirshe tillhörande MAI (Malmö Allmänna Idrottsförening) nyss hade skrivit föreningens SM-historia. Hans seger var en milstolpe i föreningens då 101-åriga historia. Han hade vinnit MAI:s 500:e SM-guld.Föreningens allra första SM-tecken erövrades i mångkamp (femkamp) år 1909 av den då 25-årige Karl Broddesson. Guldmedaljören var vid denna tid folkbokförd i Skövde, där han sedan nyåret 1906 varit vaktmästare på Hotell Billingen. Efter bara ett års vaktmästaretjänst hade han börjat som handelsresande och var sedan maj 1907 bosatt i Köpenhamn. Han fick tillstånd av länsstyrelsen i oktober 1915 att uppta efternamnet Brodde, men redan vid flyttningen till Danmark hade han ändå använt detta namn.Carl Brodde på bild i SvD 1945-06-03I juni 1907 skriver en tidning att Carl Brodde vid tävlingar i Hamburg representerade Köpenhamn och då fick han i spjutkastning första priset med 36,68 meter, vilket tidningen antog var tyskt rekord. I kulstötning fick han 3:e pris med 9,62 meter och i diskus fick han 2:a pris med 30 meter. År 1911 slog Brodde nordiskt rekord i diskus vid tävlingar i Næstved. Han uppges fram till sitt giftermål omväxlande vara från Malmö och Köpenhamn. Han vistades därefter i Köpenhamn fram till mitten av 1930-talet. På 1950-talet önskade Carl Brodde återknyta kontakten med den bygd där han tillbragt sina unga år. Han förvärvade därför 1955 ett litet hemman med några tämligen nedgångna byggnader i Stavshults by i Verums socken. Husen blev ordentligt upprustade och efter Broddes död 1965 förvärvades gården av Alga-direktören Per Zachrisson (1922-1984).Byggnaderna utplånades sedermera vid en förödande brand. Den 31 mars 1980 skrev tidningen Expressen: ... det var vid två-tiden natten till söndagen som Per Zachrisson vaknade av att hans hund skällde, och i sista sekunden och i bara pyjamasen lyckades han rädda sig och sin hund ut ur det då helt övertända huset i Verum.Vem var Carl Brodde?I officiella dokument uppges han vara född 1884 i Munka-Ljungby vid Ängelholm och död 1965 i Viken vid Höganäs. Men hans huvudsakliga livsresa i rummet var betydligt kortare. Han vistades under sina barna- och ungdomsår vid Gundrastorps mölla, just på sockengränsen mellan Verum och Vittsjö och när han avled 1965 ägde han Broddegården i Stavshult, Verums socken. Carl Broddes jordfästning ägde rum i Svenska Gustafskyrkan i Köpenhamn den 17 april 1965.Fadern mjölnaren Brodde Bengtsson var född 1835 i Oderljunga och modern Elna Pehrsdotter Lannes var född 1851 i Förslöv. När sonen föddes var fadern kvarnarrendator i Munka-Ljungby. Sedan modern avlidit 1886, då familjen bodde i Röke fick sonen genom ett nytt äktenskap ett år senare en styvmor och år 1889 flyttade familjen till Gundrastorp i Vittsjö socken med den då femårige Carl och hans två systrar. Fadern var arrendator av möllan fram till omkring 1900, då förre bonden i Hästberga Olander Torkelsson drev möllan ett par år. Carl Broddes äldsta syster Bernhardina Augusta Bengtsson-Brodde (1876-1976) blev gift med smidesfabrikören Nils Theodor Nilsson (1875-1958) i Vittsjö.I juni 1890 dog även andra hustrun. Karl var hos faderns släktingar i Oderljunga åren 1894-1896 och bodde sedan åter på Broddalyckan (Gundrastorp 4:10) till 1905. Fadern dog i december 1904 och kort därefter flyttade den då 19-årige sonen till Hotell Gästis i Värnamo där han började som vaktmästare. Han lär dessförinnan ha börjat sin bana som springpojke hos medlemmar av familjen Berns som drev hotell och pensionat i såväl Vittsjö som Hässleholm. Hans idrottsliga bana sägs ha börjat redan 1904 - det år då fadern avled.Broddes yrkesbana i Köpenhamn, Nyköping och StockholmCarl Brodde noteras vara bosatt i Köpenhamn då han i augusti 1915 ingick äktenskap med 25-åriga Ellen Blomberg. Hon kom från Näsby vid Kristianstad och ett par av hennes syskon hade flyttat till Köpehamn i början av 1900-talet. Efter några år som piga överfördes Ellen till boken för obefintliga 1914. Hon hade då uppenbarligen flyttat till Köpenhamn utan attest. Carl Brodde hade för sin del redan 1907 bosatt sig i Köpenhamn.Andelsbrev för Oversöiske CompagnieVi känner genom tidningsnotiser till att Carl Brodde omkring 1916 fick anställning inom Oversøiske Compagni i Köpenhamn. Detta var ett ursprungligen norskt handels- och shippingbolag som hade bildats 1899. Vid Broddes anställning drevs bolaget av Olaf Thoresen. Carl Brodde var först resebiträde i företaget och avancerade sedermera till företagets skandinaviske representant. Han var verksam i detta företag under nära 25 år fram till mitten av 1930-talet. Under tiden i Köpenhamn föddes döttrarna Ulla 1917 och Bente 1923. Hustrun Ellen Brodde avled i oktober 1935. Hans andra hustru Elisabeth Brodde (Andersson/Dahlström) bodde sina sista år på Storgården i Arboga där hon avled 1981.Carl Brodde flyttade till Nyköping i januari 1936 och blev där chef och ägare av Svenska Metallbolaget. Efter fem år i Nyköping ingick direktör Brodde äktenskap med affärsinnehaverskan och änkan Elisabeth (Lisa) Dahlström. De flyttade samma år till Stockholm och blev bosatta i Hedvig Eleonora församling fram till oktober 1947 och därefter i Bromma. Det är känt att Carl Brodde på 1940-talet drev \"Stockholms biljard- & Kafésalonger\". Från 1952 var makarna bosatta i en högt belägen villa på Utsiktsvägen vid Tullinge strand.Broddes gedigna idrottskarriär i Sverige och DanmarkVid en ceremoni i Stockholm 1946 utsågs Carl Brodde till hedersledamot av KIF (Københavns Idræts Forening). Värdigheten överlämnades av föreningens ordförande Henry Ranfelt och som vittnen fungerade de legendariska svenska idrottspersonligheterna major Ernst Killander, stadionchefen Erik Bergvall och chefredaktören Torsten Tegnér.Carl Brodde får en presentation av Danmarks Idrætsforbund med följande lydelse: Carl E. Brodde var en dansk/svensk atlet, fabrikant og direktør. Brøndby. Danmarks Idrætsforbund (eller DIF) er samlende organisation for både elite- og breddeidræt og/eller sport på foreningsniveau i Danmark samt ansvarlig for den danske deltagelse ved de Olympiske lege (OL) som Danmarks Olympiske Komité – internationalt anvendes navnet National Olympic Committee and Sports Confederation of Denmark.Vidare sägs om honom i ett annat uppslagsverk: Brodde kom til Danmark 1907 og vandt som medlem af Københavns FF (senere Københavns IF - fram till 1914 var föreningens namn Københavns Fodsports-Forening.) tolv danske mesterskaber og satte ti danske rekorder og en nordisk rekord. Brodde som var svensk statsborger rejste tilbage til Sverige cirka 1930. I Sverige var han medlem af Malmö AI og vandt 1909 det svenske mesterskab i femkamp.Om Carl Broddes idrottsliga prestationer skriver Danmarks IdrætsforbundDanske mesterskaber:• Femkamp: 1908-1911• Diskoskast: h+v: 1911- 1914 og 1916• Spydkast: h+v 1910 og 1911• Kuglestød: h+v 1910Danske rekorder• Spydkast: 3 gange• Diskoskast: 4 gange• Kuglestød: 3 gangeSvenske mesterskaber• Femkamp: 1909 Nordisk rekord• Diskoskast h+v: 38,45 + 34,25 = 72,70 20 juli 1911 i Næstved (h+v = höger och vänster hand)Satellitbild över BrollegårdenAktuell kartbild"
