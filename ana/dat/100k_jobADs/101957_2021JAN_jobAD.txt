"IT Business OnlineTechnologyAktuálisCégvilágGadgetPublicisztikaSecurityITexecHumanKarrierMenedzsmentHROktatásKarrierszkennerEventITB EventsITB clubPodcastITB podcastITB event podcastIpar 4.0MediaVideóFotóKözösségi médiaPiackutatásPodcastITB todayLapszámokKeresésTechnológiaForrás: -Két őr sokkal jobb, mint egyÖsszeállította: Schopp Attila2013. jún. 07.A mobileszközök miatt felmerülő biztonsági kockázatokat is lehet kétfaktoros azonosítással csökkenteni.Bármelyik vállalat informatikai főnökét kérdezzük arról, milyen infokommunikációs fejlődés hozta a legnagyobb változást szervezete életébe, a mobileszközök és technológiák elterjedése biztosan az elsők között lesz. A változással – mint mindig – együtt járnak a gondok is. Miközben a mobileszközök és az általuk (szinte) mindig elérhető vállalati adatok és alkalmazások üzleti haszna nyilvánvaló, nem kevésbé nyilvánvalóak a biztonsági kockázatok sem: adatvesztés, rosszindulatú programok, a személyes és vállalati adatok, szolgáltatások keveredése.A kockázatok csökkentésének egyik legelterjedtebb módszere a mobileszköz-felügyeleti (mobile device management, mdm) szoftverek alkalmazása. Ezek valóban sokat tesznek a vállalati mobilok biztonságosabb használatáért – de hasonlóképpen fontos lehet annak szabályozása is, hogy ezek az eszközök miként férnek hozzá a belső alkalmazásokhoz és bizalmas információkhoz.Menedzselt jogosultságokEgy modern, a biztonságra valamit is adó informatikai szervezetben már nem megy újdonságszámba a felhasználóazonosság- és -jogosultság-kezelő (identity and access management, iam) rendszerek használata. Ezek a rendszerek (és persze a hozzájuk kapcsolódó folyamatok) gondoskodnak a bizalmas alkalmazásokhoz és információkhoz hozzáférni kívánó felhasználók megbízható azonosításáról, valamint jogosultságaik kezeléséről, karbantartásáról. A jó iam-rendszerben a szervezet minden dolgozójának jogosultságai és hozzáférései kezelhetők attól a naptól kezdve, ahogy belép a vállalathoz, az előléptetések, munkakör- és feladatváltások során át egészen addig, amíg ki nem lép.Utólag visszatekintve nem is volt olyan bonyolult kezelni a jogosultságokat, amíg a felhasználók csak a vállalati számítógépen keresztül léphettek be a hálózatba. Még fontosabb – ugyanakkor sokkal nehezebb – a felhasználók megbízható azonosítása, amikor a hozzáférésre használt eszköz nem egyszerűen elhagyja a vállalat fizikai határait, hanem bárhova kerülhet a világon, kitéve az elvesztés, ellopás vagy meghekkelés veszélyeinek.A fizikai távolságon kívül egy másik tényező is nehezíti a mobileszközökön alkalmazott azonosságkezelést: ez pedig a „hozd a sajátodat” mozgalom, vagyis a felhasználók magáneszközeinek a megjelenése a vállalati környezetben. Hagyományosan az informatikai részleg „birtokolta” a vállalat összes olyan eszközét és szoftverét, amelyekkel hozzá lehetett férni a bizalmas adatokhoz – ennek megfelelően szoros felügyelet alatt is tudta tartani azokat. A személyes tulajdonú eszközök esetében az ilyen ellenőrzés megvalósítása már csaknem lehetetlen. A további hagyományos védelmi intézkedéseket is megnehezíti, hogy a védekezés szokásos terepe – vagyis a vállalati infrastruktúra határvonala – kitágult és elmosódott.A nehézségek ellenére a feladat adott: az iam-megoldások hatókörét ki kell terjeszteni a mobileszközökre is, hogy mindegyik felhasználó biztonságos és megbízható módon azonosítva legyen, illetve a vállalati alkalmazásokhoz és adatokhoz csak a vállalati biztonsági rendszabályokban lefektetett módokon férhessenek hozzá.Sok esetben a levelezés titkosítására és a feladó hitelesítésére is szükség lehet az S/MIME támogatásával.Bővülő piacAz IDC előrejelzése szerint a mobil azonosság- és hozzáférési megoldások piaca 2010 és 2016 között közel 30 százalékkal fog nőni. Ezen belül is különösen gyors lesz a többfaktoros azonosítást (például jelszó mellett chipkártyát vagy biometrikus jellemzőt) használó megoldások terjedése. Egy másik elemzőcég, a Goode Intelligence ezt azzal egészíti ki, hogy számításaik szerint 2014-re a többfaktoros azonosításra szolgáló rendszerek 64 százalékát mobileszközökre fogják eladni.A jelszó kevésAz is elég egyértelmű, hogy ha magas biztonsági szintet szeretnénk elérni, a mobilfelhasználóknak erősebb autentikációra lesz szükségük, mint a tűzfal mögött, céges számítógépen dolgozó kollégáiknak. A vállalat határain belül elégségesek lehetnek a jelszavak, de azoknak van néhány olyan hiányosságuk, amelyek hatványozottan jelentkeznek mobilhasználat közben. Nem könnyű kierőltetni, hogy a felhasználók csak erős jelszavakat használjanak: a könnyen megjegyezhető jelszavakat a hekkerek vagy a mobilkészülékek tolvajai is egyszerűen kitalálhatják. További biztonsági kockázatokat jelenthet, ha a felhasználók ugyanazt a jelszót használják többféle céges – és magán-! – szolgáltatás eléréséhez. És akkor még nem is beszéltünk arról, hogy hányan írják le a jelszót olyan helyre, ahol mások is könnyen megláthatják. A gyenge jelszavak könnyen támadhatóvá teszik a céget és a védendő információkat, a hatékony jelszópolitika kikényszerítése viszont az informatikai szervezetre ró komoly terheket.Szerencsére többféle megoldás is létezik azon szervezetek számára, amelyek a jelszavaknál komolyabb védelmet szeretnének a mobileszközök számára. Ilyen lehet például az egyszer használatos jelszavakat (pin-kódokat) adó tokenek használata. Ennek révén megvalósul a többfaktoros azonosítás, hiszen a belépéshez kell valami, amit a felhasználó tud (a jelszó), és valami, amit birtokol (a token, illetve az azon megjelenő kód). Ellene szól viszont, hogy vállalati szempontból a tokenek felügyelete sem egyszerű feladat, ráadásul a használatuk is kényelmetlen lehet a felhasználók számára. Egy tokent ráadásul könnyebb elveszíteni, mint egy telefont…A chipkártya nem tűnik magától értetődő eszköznek egy mobiltelefonhoz, hiszen olvasó is kell hozzá. Vannak azonban olyan megoldások, amelyeknél az olvasó egyfajta tokként simul a telefon hátoldalára: csak bele kell csúsztatni a kártyát, és máris indulhat az azonosítás folyamata.Tovább csökkenthetők a méretek, ha a biztonsági azonosítót egy micro-sd kártyán tárolják. Természetesen szükség van arra, hogy a kártyák, illetve szoftvereik zökkenőmentesen működjenek együtt a szerveroldali azonosítórendszerekkel.FotógalériaMobilitás járvány idején2020. dec. 17.További képgalériákVideógalériaITexec.cloud 2020: ITB virtuális séta –rugalmas alkalmazkodás jellemezte az évet2020. dec. 27.További videógalériákEventNovemberi Club: A válságkezelés, a változáskövetés és a gyors alkalmazkodás 4+1 szintje2020. okt. 20.Októberi Club: Online számla és HR-felhő – a digitalizáció jegyében2020. szept. 29.Előző oldal 12 3 45678 ... 10 Következő oldalTweets by MediaItbITB PODCASTLegkeresettebb tartalomPoszt-COVID szindrómák2021. jan. 12.Hirtelen bekövetkező változásokra készüljünk2021. jan. 01.Erdélyi Márk lett a Telenor új vezérigazgató-helyettese2021. jan. 10.Előző oldal 1 2 34567 ... 515 Következő oldalHírlevél feliratkozásFELIRATKOZÁSKöszönjük!Sikeresen feliratkozott az ITB TODAY hírlevelünkre.EseménynaptárIdőpont:Letöltés a naptárambaAktuális lapszámPoszt-COVID szindrómákVárható a gazdasági élet visszarendeződése, de ez megint közel akkora változást, sőt, megrázkódtatást fog hozni számos vállalkozás életébe, mint a...Előfizetés MédiaajánlatAdatvédelmi tájékoztatóDigitális előfizetésElőfizetésSzerzői jogokMédiaajánlatImpresszumOldaltérkép©2009 - IT-BUSINESSPowered by: Ponte.hu Kft."
