"jobba för det goda-arkiv - Kyrka nu -bloggenFramsidaPoddSkribenterArkivOm Kyrka nuHoppa till innehållEtikett: jobba för det godaMobilisera de goda krafternaVi lever i en tid då vi medvetet behöver aktivera de goda krafterna. Vi behöver göra det tillsammans och vi behöver göra det på webben.I januari 2016 fick jag mild ångest. Ni vet, vi hade haft hösten 2015 med flyktingströmmen som nådde Finland på ett sätt som vi inte hade sett förut. Jag slukade nyheter om ämnet. Först var nyhetsflödet ganska balanserat och beskrev vad som hände. Men an efter betonades kostnader och säkerhet allt mer. Flyktingarna är dyra. Hur ska barnen kunna gå tryggt till skolan? Nyhetsrapporteringen efter händelser vid järnvägstorget under nyåret 2016 är förvirrande både från medier och polisens olika instanser. I mars 2016 ordnar YLE en A2 diskussionskväll om osäkerheten i landet. Vilken osäkerhet? frågade sig många.De här månaderna blev en vändpunkt för mig där jag insåg att man inte kan tanka nyheter rakt av utan man kontinuerligt måste analysera vad som är den verkliga bilden och att medvetet hålla framme det som är sant.Det är nödvändigt att jobba för det goda och att kämpa för riktig information. Det framhåller Antti Kuronen, krigsjournalist på YLE som medverkade i Obs debatt 23.2 i år. Jag håller helt med. Också diplomaten, ministern och tidigare vicegeneralsekreteraren Jan Eliasson som medverkar i ärkebiskop Antje Jackeléns poddcast Prata till punkt är inne på samma linje.Hur kan vi då mobilisera det goda och föra fram det som är sant? Givetvis ökad medieläskunnighet, både för barn men framförallt vuxna. Ny teknik har gett nya arenor där vi umgås, samtalar och lever livet. Men har någon systematiskt berättat hur vi ska umgås på dessa nya arenor? Diskussionsklimatet visar att många har fått bil, men få har tagit körkort. När kommer vi att se en våg av mediefostran svepa över vårt land, och vem tar ansvar för att en sådan satsning görs?Jan Eliasson pratar varmt för att idéerna om internationellt samarbete, mångfaldens styrka och skönhet och toleransens nödvändighet behöver bli politiska budskap som bär, på löften om bättre liv för envar. Eliasson menar att tiden där stora arméer utkämpar krig är över och att kampen om folks själar och hjärtan förs på andra arenor. ”Vi befinner oss vid en historisk punkt att mobilisera dessa goda krafter men att göra det på ett klokt och trovärdigt sätt som når människors hjärtan och hjärna på samma gång.”Ledarskribenten Jan-Erik Andelin på KSF-media medverkade i en kursdag på Kyrkostyrelsen kring temat att jobba för det goda på webben. Han riktade ett finger mot medierna självt. Mediernas uppdrag är att skildra verkligheten så sanningsenligt som möjligt. Men i klickrubrikshetsen finns risken att man tar den sanning som redan existerar, ger den röster och förstärker den, oberoende om det är sann sanning eller alternativ sanning.Andelin för också fram ett intressant perspektiv, som kanske egentligen pekar mot botten av problematiken. Varje människa oberoende om man står på barrikaderna för flyktingarnas rättigheter eller för att stänga gränserna behöver bli hörda. Behöver mötas. Behöver bli bekräftad i sina rädslor och farhågor, i den egna vardagen. Den som är trygg brukar inte ha behov att racka ner på andra. Är det här en uppgift för kyrkan? Nej, det är en uppgift för var och en, i sitt eget sammanhang. Och givetvis kyrkan i sitt. Se. Lyssna. Bekräfta. Säga ”Var inte rädd”.Bild: Surian SoosayFörfattare Simon LampeniusPostat mars 24, 2017 mars 27, 2017 Kategorier Kyrka nu, Medier och kommunikationTaggar alternativa fakta, Antti Kuronen, flyktingdebatten, Jan Eliasson, Jan-Erik Andelin, jobba för det goda, mediefostran, medier, sanningLämna en kommentar till Mobilisera de goda krafterna	Sök efter:SökSenaste inläggenAnnus horribilis eller ett nådens årVem bryr sig?Vägen till försoningLojalitet på egna villkorEn möjlighet för unga och kyrkanSenaste kommentarerSixten Ekstrand om En ny påminnelse om …Bengt-Eric Rönn om En ny påminnelse om …Raimo Forss om En ny påminnelse om …Sixten Ekstrand om Förenklat om religionsundervisningenMarja-Lena Södergård om Förenklat om religionsundervisningenArkivdecember 2020november 2020oktober 2020september 2020augusti 2020juni 2020maj 2020april 2020mars 2020februari 2020januari 2020november 2019oktober 2019september 2019augusti 2019juni 2019mars 2019januari 2019november 2018oktober 2018september 2018augusti 2018juni 2018maj 2018april 2018mars 2018februari 2018januari 2018december 2017november 2017oktober 2017september 2017augusti 2017juli 2017juni 2017maj 2017april 2017mars 2017februari 2017januari 2017KategorierDiakoniFamilj och relationerFostranGudstjänst och förrättningarKyrka nuKyrka nu poddenMedier och kommunikationMission och globala perspektivSkolaUncategorizedMetaLogga inFlöde för inläggFlöde för kommentarerWordPress.org© Kyrkostyrelsen / Kyrkans central för det svenska arbetet | Kakor (cookies) | Dataskyddsbeskrivning | | TillgänglighetsutlåtandeFramsidaPoddSkribenterArkivOm Kyrka nu"
