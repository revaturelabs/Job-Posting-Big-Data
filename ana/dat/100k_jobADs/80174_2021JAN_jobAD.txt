"nijntje art parade voor Unicef: samen voor een betere toekomst in onderwijsnijntje 60 jaarUNICEFkunstenaarsbeeldenlocatieseventsnieuwspers | contact | ENSelwyn SenatoriSelwyn Senatori (1973) is een Nederlandse neo-pop kunstenaar met Italiaanse roots. Hij volgde de richting Illustratieve Vormgeving aan de Hogeschool voor de Kunsten Utrecht. Zijn schilderijen gaan over la dolce vita: de inspirerende momenten uit het leven, zoals goed eten, mooie wijnen, reizen, muziek, vrouwen en design. It's not a job, it's a lifestyle en Champagne in the morning zijn niet alleen leidende thema's in zijn werk, maar bepalen ook zijn levenshouding. Hij werkt voornamelijk met acrylverf op linnen of canvas, maar experimenteert ook vaak met krijt, potlood en spuitbus. Hij beschildert net zo makkelijk tafelkleden, champagneflessen en auto's als canvas.Zowel de kunstenaar als zijn werk kenmerkt zich door energie en levenslust (carpe diem). Vaak voelt Selwyn Senatori zich zó door zijn ideeën overrompeld dat hij niet snel genoeg kan werken om ze in flitsende penseelstreken en snelle spuitvlakken op het doek vast te leggen. De spontaniteit spat in felle, vitale kleuren van zijn schilderijen en treft de toeschouwer met een ongekend optimisme en levenslust. Hij werkt vanuit Nederland, maar zijn kunst wordt over de hele wereld tentoongesteld.Mr. ManhattanHet nijntje-beeld van Selwyn Senatori heeft de naam Mr. Manhattan gekregen en is geïnspireerd op de hectische levensstijl in The Big Apple. '… De klok tikt door, er is geen tijd te verspillen. Het cocktailuur is begonnen. Dwalend van taxi naar taxi, club naar bar, cocktail na cocktail in downtown New York City. Nog even wat eten. Niet wetend waar je wakker zal worden. Mr. Manhattan, directeur van de nacht.'meer over Selwyn Senatori© Mercis bvSponsoren:"
