"Historiene | Godt jobba!KickstartEn ny sjanseDrøm stortMads er eventyrerHjortehviskerenFant terapi i dyreneEventyrskogenVeien tilbakeKampen for bieneIngen blomster uten bierArbeidsgledeÅ finne nøkkelenHISTORIERKickstartDrøm stortArbeidsgledeKampen for bieneHjortehviskerenEventyrskogenMEROM GODT JOBBA!FOR PRESSENTIL FORSIDENHistoriene	EventyrskogenPosted on 2. October 2014 13. October 2015 by caroline	EVENTYRSKOGENEVENTYRSKOGENEn bilulykke snudde Heges liv opp ned, men hun fant veien tilbake.EventyrskogenOm Jobbhuset HurumHolder til på Sætre.Tilbyr veiledning, arbeidstrening og hjelp til å finne praksisplass i vanlige bedrifter.ReDesign er en av avdelingene der Jobbhuset tilbyr arbeidstrening. De gir gamle møbler ny drakt og har en filosofi om at alt kan brukes på en eller annen måte.I tillegg til ReDesign har Jobbhuset avdelingene Montering og Matglede.Tilbyr en rekke kurs for å hjelpe folk som sliter med å finne fotfeste i det ordinære arbeidslivet.For mer informasjon, se http://www.jobbhuset.no/En bil kom over i feil kjørebane og Heges liv ble snudd opp ned. Men hadde det ikke vært for ulykken, ville hun heller aldri ha funnet Eventyrskogen.Hege Strømstad stabler duftlys i hylla i butikken “Eventyrskogen” på Tofte. Mennesker går forbi og titter inn i vinduene hennes. Det er nok flere som drømmer om å følge hennes yrkesvei, nemlig å starte sin egen kunst- og håndtverksbutikk. Men det var ikke dette Hege hadde planlagt. Hun skulle bli autorisert regnskapsfører og hun hadde full kontroll på hvor hun skulle og når. Kalenderen var fylt med forelesninger på BI, møter med venner eller jobb. Alt lå til rette for jenta med det store smilet. Men da hun tok valget om å legge ut på den kjøreturen i oktober 2012, visste hun ikke hva som ventet rundt neste sving:– Jeg tenkte vel som alle andre. Sånt skjer ikke meg. Men da jeg så den bilen skrense inn mot meg, forsto jeg at nå er alt over.Ulykken er et faktum. Hege sitter inni bilen med det som skal vise seg å være knust brystkasse, og var forvirret. Hun prøver å komme seg ut, men døra sitter fast. Hun merker fort at noe var veldig galt inni kroppen sin:– Jeg klarte ikke å snakke og knapt puste, men heldigvis klarte jeg å sparke opp døra og komme meg ut. Da ambulansepersonellet satte på meg nakkekragen, da tenkte jeg at nå dør jeg, forteller Hege.Bilulykken bar med seg mer enn fysiske skader og fortsatt er det litt skummelt for Hege å kjøre bil.Da ambulansepersonellet satte på meg nakkekragen, da tenkte jeg at nå dør jeg.Hege StrømstadÅ skape en ny normalSjokket over å ha vært med i en alvorlig ulykke, var ikke bare fysisk. Det gjorde noe med henne også psykisk. Foran Hege ventet en lang og traumatisk tid med sykehusopphold, opptrening og en enorm ensomhetsfølelse oppi det hele:– Jeg ble overlatt til meg selv. Det gjorde meg sint og bitter lenge. Jeg ble liggende lenge hjemme med kun foreldrene mine som hjelp.Hege følte seg usynlig og verdiløs nå som hun ikke var en del av arbeidslivet. Hvem var hun nå som kalenderen var tom for avtaler? Å kjøre bil igjen virket som å klatre Mount Everest. Hun ble sint og bitter, og forbannet skjebnen sin:– Det tok tid for meg å akseptere at et liv med konstante smerter var min nye normal.Anita Jansdatter Lien jobber som veileder på Jobbhuset Hurum. Hun hjalp Hege å finne veien tilbake til arbeidslivet etter bilulykka.Vi snakker ikke bare om hva man har jobbet med før eller hva NAV har sagt. Vårt mål er å virkelig bli kjent med mennesket.Anita Jansdatter Lier, VeilederVeileder Anita Jansdatter Lier var den som tok telefonen til Hege. Hun ville tilby henne plass på avklaring der hun fikk tilbudet om jobbpraksis på Jobbhuset Hurum. For Hege ble dette både skummelt og spennende. En ting var å trosse angsten for å kjøre bil igjen, en annen ting var tanken på om hun ville fungere i et arbeidsmiljø igjen:– Det er en overgang for de fleste når man innser at det som var lett før, har blitt veldig vanskelig. Vi bruker derfor god tid på å bli kjent med våre deltakere. Vi snakker ikke bare om hva man har jobbet med før eller hva NAV har sagt. Vårt mål er å virkelig bli kjent med mennesket. Det er sånn vi finner veien videre sammen, forteller Anita.I samtalene med Anita ble det raskt avdekket at hun var mye mer enn nesten ferdig utdannet regnskapsfører med skadet kropp. Hun var en kreativ ildsjel med interesser som var høyst forenlig med jobbpraksis. Anita var aldri i tvil om at Hege ville nå de mål hun satte seg. Hun skulle tilbake, hun visste bare ikke når eller hvordan:– Jeg hadde tro på Hege helt fra start. Det er mye tæl i henne. Vi ble enige om å fokusere på de små stegene, og ikke gape over for mye. Hun skulle heller ikke bli revet med og jobbe for mye i starten. Sammen satte vi realistiske mål som vi begge hadde tro på.Hege begynte på redesign-avdelingen, og den indre Hege som elsket det kreative blomstret opp. Den ytre Hege hadde fremdeles mye smerter, men hun trosset dem for å komme på jobb. Noen dager kom hun senere fordi det var glatt på veiene, og angsten prøvde å stoppe henne. Andre dager tok smertene over. Anita mener tålmodighet er essensielt for enhver leder:– Vår filosofi er helhetlig. Vi sier til deltakeren, du har smerter, du har dine skader og de er du veldig bevisst på. På Jobbhuset kan du fokusere på litt andre ting, for smertene er der uansett. Det er viktig å ikke bare belyse det som begrenser i henhold til jobb, men fokusere på det som motiverer deltakeren, og hva han kan klare akkurat nå.Hege er en kreativ sjel. I hennes egen kunst- og håndtverksbutikk, “Eventyrskogen”, driver hun også med negledesign.Jeg hadde nok aldri turt å satse på denne butikken om det ikke var for den bilulykken og støtten jeg fikk på Jobbhuset.Hege StrømstadNår marerittet blir en ønskedrømPappaen til Hege, Ove Strømstad, kommer inn med en eske med vinylplater som er blitt smeltet om til skåler. Han spør Hege hvor han skal sette dem, og hun peker mot det ene hjørnet. Butikken “Eventyrskogen” er som en oase av farger. Det er rosa hageslanger, garn i alle farger og de vakreste kopper:– Uten mamma og pappa hadde aldri dette gått. De hjelper meg hver eneste dag med å komme et hakk nærmere drømmen min. Jeg blir jo sterkere og sterkere hver dag, og snart kan også de pensjonere seg de også, sier Hege og ler mot pappaen sin.I sommer var også Hege en av ildsjelene bak suksessen Filtvet Brygge Bazar som skapte liv og røre i Hurum. Hun er kommet langt fra den jenta som ingen så. Men Hege vet at det har vært hardt arbeid å komme seg hit hvor hun er nå. Hun tar ingenting for gitt lengre. Lenge var hun sint og bitter, men så skjønte hun at hun kunne ikke bruke energi på det lengre. Hun innså at hun hadde ikke uflaks – hun hadde flaks som overlevde:– Jeg tror ting skjer for en grunn. Nå handler det om å benytte den sjansen jeg har fått av livet. Jeg vil egentlig si at midt oppe i det hele så er det som har skjedd en gave. Jeg hadde nok aldri turt å satse på denne butikken om det ikke var for den bilulykken og støtten jeg fikk på Jobbhuset.Jenta som trodde hun kunne planlegge framtiden, vet bedre nå. Nå handler alt om å følge drømmen som hun har akkurat nå, og ikke den som kanskje en gang kommer. Vi forlater henne og pappaen i butikken. Det er ingen tvil – Hege er akkurat der hun skal være, nemlig i Eventyrskogen.Se filmen om Hege her:Vimeo / Vekstbedriftene – via IframelyPosted in Godt Jobba!, Historiene	VekstbedrifteneOM ASVLASVL er arbeidsgiver- og interesseforening for 220 av landets Vekst- og attføringsbedrifter.Våre medlemsbedrifter bistår hvert år flere tusen mennesker på veien tilbake til ordinært arbeid, og tilbyr varig tilrettelagt arbeid (VTA) for personer med uførepensjon. Slik bidrar vi til å løfte enkeltindividene, samtidig som vi forsyner norsk næringsliv med kvalifisert arbeidskraft.Til sammen skaper ASVLs medlemsbedrifter verdier for over 1,3 milliarder kroner hvert år. Bedriftene er eid av samfunnet, og verdiene som skapes, går ikke til utbytte, men brukes til å gi et enda bedre tilbud til gruppene bedriftene er til for.Les mer om ASVLSpre “Godt Jobba” rundt degDel historiene om arbeidsglede til vennene dine og bli med på det landsdekkende heiaropet.Klikk liker eller del:Aktuelle linker:Om godt jobbaFor pressen"
