"Jobbet – Sida 2 – Saras goda.Skip to contentSaras goda.Om min ständiga strävan efter det goda i livet: för att inspirera och inspirerasMenuSearchHemKontaktOm Saras goda.Sök efter:SökKategori: JobbetStolt och ödmjuk på samma gångOn 12 april, 2018 By Sara ModigIn Jobbet2 Comments	Introduktionsdag på jobbet för alla nyanställda. Bra samtal med kollegorna om bland annat vad vi lägger i begreppen användarcentrerad och design, som ju i kombination utgör den ansats som vi jobbar med i våra uppdrag för att skapa nytta och värde för våra kunder och partners. Och framförallt, i slutänden för deras användare.Vårt motto, vårt syfte, ärVi ser människor och skapar möjlighet för meningsfull förändringOrden är noggrant valda, och syftar både på vad vi vill leverera i förhållande till våra kunder, och den kultur som vi vill bygga i företaget.Människor – det omfattar givetvis användarna av de tjänster, system och produkter som vi är med och utvecklar. Men det omfattar också medarbetare och ledningspersoner i vårt eget företag liksom hos våra kunder och partners. Och det omfattar människor i andra funktioner och organisationer som finns med i de processer som skapar värde och nytta, som uppfyller behov och efterfrågan, för slutanvändarna.Meningsfull förändring – vi är inte intresserade av att driva förändring för förändringens skull. Vi utforskar och provar oss fram i att förstå syftet med och sammanhanget för den förändring som vi jobbar med. Och i detta är det nödvändigt att se och involvera dem som påverkar och påverkas av den förändring, det utvecklingsarbete som är i fokus. För det är de som är de främsta experterna på vad som är meningsfullt utifrån deras behov, förutsättningar och sammanhang.Skapar möjlighet – hur smarta vi än är kan vi aldrig på egen hand genomdriva förändringsarbetet för våra kunders eller partners räkning. Det vi kan göra är att hjälpa dem att se och förstå de behov och sammanhang som förändringen ska ske i. Vi kan förse dem med verktyg och metoder för att utforska dessa, analysera och dra slutsatser av detta, utveckla idéer och slutligen testa och prototypa dem. Och mina utvecklarkollegor kan dessutom omsätta detta i digitala lösningar. Men jobbet att förändra arbetsprocesser eller införa nya lösningar och affärsmodeller, det är något som kunder och partners själva måste ta ett ägandeskap och ansvar för. Även om det ibland kan vara obekvämt och arbetskrävande.Det är som med mig och mitt expertberoende: jag kan få hur många insikter och kunskaper som helst om vad som krävs för en hälsosam livsstil till exempel. Men innan jag börjar göra det hårda jobbet i mitt eget sammanhang och min vardag kommer aldrig någon verklig förändring av mitt liv att uppstå. En PT kan visserligen engagera och motivera mig på ett annat sätt ä vad en bok kan – men inte ens hen kan göra jobbet åt mig. Det är ju bara jag som äger mina egna beslut och val.På samma sätt är det med de organisationer som vi jobbar med – de äger sina resurser, sina prioriteringar och sin kultur. Vi kan ge dem insikter som skapar motivation och engagemang, och vi kan ge dem de verktyg och den kunskap som de behöver för att genomdriva förändringen. Men valet och kärnarbetet med att göra det, är deras.Jag ser tillbaka på dagen, och på mina första månader som anställd på Usify, med en kombination av stolthet och ödmjukhet. Stolt över att få jobba med människor som så starkt drivs av att sätta människan och hens behov i centrum. Ödmjuk inför de stora möjligheter och utmaningar som detta medför.Gissar att stoltheten och ödmjukheten späs på imorgon när hela företaget möts, både vi rookiesar och de kollegor som är äldre i gården, för att dela kunskap och kompetens med varandra.Stolt, ödmjuk och färdigfestad för kvällen.Dela detta inlägg!E-postFacebookTwitterTumblrPinterestPå besök hos vita damen – dag 14 i #blogg100On 14 mars, 2016 15 mars, 2016 By Sara ModigIn JobbetLeave a comment	Har tillbringatdagen i ett konferensrum i Bryssel.kvällen på hotellrummet med att skriva om en text från dagen inför morgondagens diskussioner.1 minut med att inse att jag inte orkar författa något längre epos ikväll10 minuter till fots på väg till respektive från byggnaden där vi häckat hela dagen.10 minuter med denna klassiska läckerhet… Dame Blanche – enklare efterrätt är svår att tänka sig. Godare likaså.Dela detta inlägg!E-postFacebookTwitterTumblrPinterestLedarskap och boksläpp – #blogg100 32/100On 2 april, 2014 20 februari, 2016 By Sara ModigIn Jobbet, Lärande, Skapande, TankarLeave a comment	Phew! Utmattad ligger jag nu i sängen efter en dag med trettio nya bekantskaper och samtal om samhällsutmaningar. Efter en dag som avslutades med releasepartaj för en bok som jag samskrivit ett kapitel i – första gången publicerad i eget namn tror jag. Njuter till fullo av friheten jag har i mitt företagande – att göra saker, jobba med frågor och människor som jag både ger och får energi o riktning framåt av. Men nu sömn och återhämtning. God natt!Dela detta inlägg!E-postFacebookTwitterTumblrPinterestFörändringens årOn 13 oktober, 2013 16 oktober, 2013 By Sara ModigIn JobbetLeave a comment	Det är snart ett år sedan jag gick ut från Centralposthuset för sista gången som anställd. Jag såg ingen annan utväg på min framtida yrkeskarriär än att bli min egen chef för att kunna följa mitt eget hjärta och min egen hjärna. Steget blev lättare och mindre läskigt av att jag fick sällskap på vägen av Åsa, god vän och kollega sedan starten av mitt förvärvsarbetande heltidsliv.Året som gått har varit enormt lärorikt, energikrävande och energigivande på samma gång. Min skräck för ”sälj” har försvunnit. Jag har kanske blivit lite bättre på att hantera avvisandet som en affär som inte går i lås lätt kan uppfattas som för en bekräftelsejunkie som jag. Jag har blivit djärvare på att ta kontakt med nya människor, och djärvare i att tro på mina idéer. Jag har blivit mer optimistisk och mer envis.Jag har också blivit varse att mina instabila serotoninnivåer sannolikt är något jag får leva med hela livet, och att jag har ett jättebehov av ensamhet och att få rå om mina egna tankar. Jag har sett kalendern fyllas än en gång – nu med helt självvalda åtaganden.Under sensommaren och hösten har jag också tagit tag i min övervikt och trötthet genom att skriva in mig hos Itrim. Snart klar med första lågkalorifasen och nästan 20% mindre än när jag började är jag glad, men inte nöjd – programmet är tvåårigt, vilket förhoppningsvis kan bidra till att göra detta till en hållbar början på resten av mitt fysiska liv. Som en manifestation av detta hållbara liv har jag satt målet för det kommande året (nästan) att, tillsammans med syrran, göra slag i den tjejklassiker som jag en gång yrade om att göra mitt fyrtionde år i livet – bättre sent än aldrig sägs det ju.Kanske är det en fyrtioårskris, vad vet jag. Mitt i livet är jag i alla fall, och jag har stakat ut en möjligheternas riktning för de närmaste åren.Photo by ressaure on FlickrDela detta inlägg!E-postFacebookTwitterTumblrPinterestOch den ljusnande framtid är vår…On 9 juni, 2013 9 juni, 2013 By Sara ModigIn Ambitioner, Jobbet1 Comment	Syren och gullregn blommar. Det är skolavslutnings- och studenttider. För många tyvärr inte kombinerad med känslan av en ljus framtid, full av möjligheter, utan med en oro för att hitta jobb, för att hitta rätt i livet, för att hitta ett sammanhang där man känner att man både ger och får något meningsfullt.När jag tänker tillbaks på mina egna år runt studenten, folkhögskole- och universitetsstudierna så är jag tacksam för att jag främst minns en känsla av pirrig förväntan och känsla av att ”allt är möjligt”. Detaljerna var långt ifrån alla ljusa – ett ganska radikalt byte av karriärsplaner, en (första) tur in i den famösa väggen, känslor (inte minst självkänsla) som var inte bara ”all over the place” utan också ”höga berg och djupa dalar”.Ett par decennier senare har jag samma känsla igen av att ”allt är möjligt”. Ännu en 90-graders sväng i yrkesbanan, med en genom livserfarenhet, terapi och kemikalier stärkt självkänsla, in på en bana som företagare med vägar till ett socialt, ekologiskt och ekonomiskt hållbart samhälle som affärsidé. Jag vill dra mina strån till stacken för att fler av mina medmänniskor, inklusive mina barn och alla de som nu tar steget från skolungdom till vuxenvärld, ska kunna hitta sin ”allt är möjligt”-känsla. Jag önskar att de hittar eller skapar sig ett meningsfullt sammanhang, såväl i dagar som mörkna minut för minut, som i det frusna bitterbleka och i den härliga vårsolens glans.”Ingen kan göra allt, men alla kan göra något”Dela detta inlägg!E-postFacebookTwitterTumblrPinterestInläggsnavigeringNyare inläggSökSök efter:SökTidigare inläggTidigare inlägg Välj månad januari 2021 december 2020 november 2020 september 2020 augusti 2020 juli 2020 juni 2020 maj 2020 april 2020 mars 2020 februari 2020 januari 2020 december 2019 november 2019 oktober 2019 september 2019 augusti 2019 juli 2019 juni 2019 maj 2019 april 2019 mars 2019 februari 2019 januari 2019 december 2018 november 2018 oktober 2018 september 2018 augusti 2018 juli 2018 juni 2018 maj 2018 april 2018 mars 2018 februari 2018 januari 2018 december 2017 november 2017 oktober 2017 september 2017 augusti 2017 juli 2017 juni 2017 maj 2017 april 2017 mars 2017 februari 2017 januari 2017 december 2016 november 2016 oktober 2016 september 2016 augusti 2016 juli 2016 juni 2016 maj 2016 april 2016 mars 2016 februari 2016 januari 2016 december 2015 juni 2015 maj 2015 augusti 2014 april 2014 mars 2014 februari 2014 oktober 2013 augusti 2013 juli 2013 juni 2013 februari 2013 januari 2013 december 2012 november 2012 september 2012 augusti 2012 juni 2012 maj 2012 april 2012 mars 2012 februari 2012 januari 2012 mars 2011 februari 2011 november 2010 oktober 2010 juni 2010 maj 2010 april 2010Läs mer omAmbitioner Att leva helhjärtat Bonsai Energibalans Foto Hört Insikter Inspiration Intentioner I rörelse Jobbet Kär lek och lust Livet Lyrik Lärande Läst Mat och bak Medveten närvaro MIljöer Musik Musik Positiv psykologi Skapande Smaker Svärta och smärta Tankar Tillsammans Tips och tricks Upplevelser vanor Veckan som gickMitt FlickrflödeFler bilder	Några av böckerna jag läser just nuIntegritet och cookies: Den här webbplatsen använder cookies. Genom att fortsätta använda den här webbplatsen godkänner du deras användning.Om du vill veta mer, inklusive hur du kontrollerar cookies, se: Our Cookie Policy	Följ Saras goda. på FacebookFölj Saras goda. på FacebookFölj bloggen via E-postAnge din e-postadress för att följa denna blogg och få meddelanden om nya inlägg via e-post.E-postadressFöljFölj på Bloglovin’Blog at WordPress.com.Skicka till e-postadress Ditt namn Din e-postadress AvbrytInlägget skickades inte – kontrollera dina e-postadresser!	E-postkontroll misslyckades, försök igen	Tyvärr, din blogg kan inte dela inlägg via e-post."
