"Az első magyar Emmy-győzelem: Gera Marina kapta a legjobb színésznő díját :: Hir-ado-comEz a weboldal cookie-kat (sütiket) használ azért, hogy a weboldal használata során a lehető legjobb élményt tudjuk biztosítani. A weboldalon történő további böngészéssel hozzájárul a cookie-k használatához.CloseHIR-ADOMenüClose MenuAktuálisGazdaságTámogatott oldalMunkaerőpiacÁrfolyamokKapcsolatA koronavírusrólEgy megbeszélés, amely megváltoztatja a jövőtTovábbiakAz első magyar Emmy-győzelem: Gera Marina kapta a legjobb színésznő díját2019.11.26Magyar győzelem is született a Nemzetközi Emmy-díj gálán hétfőn este: Gera Marinának ítélték a legjobb színésznő kategóriában a díjat. Gera Marinát a Szász Attila rendezte, Örök tél című film főszerepében nyújtott alakításáért ismerték el.Ez az első nemzetközi Emmy-díjunk. Úgy értem, hogy ez az én díjam, de a miénk, azaz az országomé. Hihetetlen. Tudják, ez volt az első filmes főszerepem. Nagyon hálás vagyok Száz Attila rendezőnek, aki megadta nekem ezt a lehetőséget - mondta idézte Gerát a Reuters.Nem fog sírni akkor sem, ha nem ő nyer, de dolgozni szeretne: \"szeretném, ha ezzel a jelöléssel itthon és esetleg nemzetközi színtéren kiérdemelnék lehetőségeket\" - mondta még néhány órával a díjátadó előtt a hvg.hu-nak a színésznő.Első alkalommal fordult elő, hogy Magyarországról egyáltalán jelöltek alkotást ebben a rangos nemzetközi televíziós versenyben, amelyen az Egyesült Államokon kívül készült legjobb televíziós produkciókat ismerik el. Idén ráadásul két magyar jelölt is volt.\"Gratulálok Gera Marinának a kiváló díjnyertes alakításért és az alkotóknak, Köbli Norbert forgatókönyvírónak, Szász Attila rendezőnek, Nagy András operatőrnek, Lajos Tamás producernek és a stábnak! Büszke vagyok arra, hogy a hazai televíziós filmgyártás jelentős nemzetközi díjat nyert, és magyar alkotók vannak reflektorfényben egy saját történelmünket a világ számára bemutató történettel- írta az MTI-nek eljuttatott közleményében Káel Csaba, a magyar mozgóképipar fejlesztéséért felelős kormánybiztos.Fontosnak tartja, hogy a televíziós formátumokat tovább erősítsék, minőségi és közönséget vonzó sikeres alkotások szülessenek, tette hozzá.\"Remélem, hogy ez a rangos díj a hazai alkotók szemében emeli a tévéfilmek presztízsét és jobbnál jobb tévés témákkal fognak pályázni - fogalmazott a kormánybiztos.A másik magyar jelölt, a legjobb tévés minisorozat kategóriában indult Trezor című tévéfilm nem kapott díjat. Mindkét mű forgatókönyvét Köbli Norbert írta, és mindkettő producere Lajos Tamás. A New York-i Hilton szállóban tartott díjátadón a legjobb dráma kategóriában a brit BBC televízió McMafia című alkotása nyert, a legjobb vígjátéknak Az utolsó macskajaj (The Last Hangover) című brazil komédiát ítélte a zsűri, a legjobb dokumentumfilmnek pedig a holland Bellingcat - Igazság egy igazság utáni világban című alkotás bizonyult. A biztonságos kikötő című ausztrál mű a legjobb minisorozat díját nyerte el. Haluk Bilginer török művészt a legjobb férfiszínészként ismerték el.A Nemzetközi Emmy-díjat kiadó Nemzetközi Televíziós Művészeti és Tudományos Akadémia (IATAS) kitüntette a CNN amerikai hírtelevízió és a PBS amerikai közszolgálati televízió műsorvezetőjét, Christiane Amanpourt, valamint díjazta az amerikai HBO csatorna Trónok harca (Game of Thrones) című, több mint 200 országban vetített televíziós sorozatának két rendezőjét, David Benioffot és D. B. Weisst is.ShareTweetHIR-ADO 2020"
