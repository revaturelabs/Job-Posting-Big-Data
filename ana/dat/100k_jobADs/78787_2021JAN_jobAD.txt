"Így írj referencialevelet magadról! – JobAngelSkip to contentBemutatkozásKapcsolatÉrtékesítési webinarAdatkezelési tájékoztatóÍrj nekem!JobAngelAz álláskeresők védangyalaBlogTanácsadás megrendelésÁlláskeresőknekÖnéletrajz mintákÖnéletrajz javításÁlláskeresési és karriertanácsadásCégeknekB2B értékesítési tanácsadásMédiaajánlatEseményekWebinar – A tudatos B2B értékesítés alapjaiCSAK Pont – önéletrajzírás kurzus anyáknak – regisztrációPartnerekÍgy írj referencialevelet magadról!Főoldal › Egyéb › Így írj referencialevelet magadról!Így írj referencialevelet magadról!Dátum: 2014.05.21. 7 hozzászólás	in Egyéb	Tags referencia, referencialevél	Írta: jobangelFolytatva előző posztomat, ez a kérdés merült fel hirtelen: mi a célja a referencialevélnek? A jövőbeni munkáltató szempontjából az, hogy bizalmat kelt a jelentkező iránt.Milyen a jó referencialevél?Az álláspályázat minőségét a beadott referencialevél is jellemzi, így az sem mindegy, hogyan és milyen formában íródik. Formáját tekintve egy sima üzleti levél, annak elvárásaival, max. fél oldal. Tartalmát tekintve nagyon körültekintőnek kell lenni: ha az objektivitás miatt a jelölt hibáiról is szól, lehet, hogy több kárt csinál, mint hasznot. Ha túlságosan magasztaló, az sem hiteles, hiszen akkor miért nem dolgoznak vele tovább, miért engedik el? Sok helyen elvárják, hogy tartalmazza, miért lett vége az adott munkaviszonynak. Ez lehet hasznos, mert a közös megegyezés többnyire „gyanús” érzetet kelt, de ha a volt főnök azt írja, hogy a cég átalakításának, profiltisztításnak, megszűnő termékhez kapcsolódó megszűnő munkakör miatt kellett megválniuk a jelölttől, az a jelöltet „felmenti”. Ha pedig úgy tűnik, a jelölt hagyta el rútul a céget, azon is segíthet a referencialevélnek ez a fejezete: pl. kiderülhet, hogy a volt főnök mély sajnálattal vette tudomásul a felmondását, de el kellett fogadnia, mert jelöltünk épp 200 km-rel arrébb költözik.Hogyan írjunk referencialevelet?Tekintve, hogy időnként a jelöltnek saját magáról kell megírnia a reflevelet, amit majd a volt főnök vagy egyéb referenciaszemély aláír, ezt is meg kell tudni írni álláskeresőként. Tehát, nézzük meg, az ajánló szemszögéből milyen levelet kell írni. (Szereposztás: Ajánló, aki majd a reflevelet aláírja. Jelentkező, akiről a reflevél szól – témánk szerint az álláskereső, volt munkavállaló)MegszólításTöbbnyire nem tudjuk, kik fogják a jövőben olvasni a reflevelet, így a megszólítás elég nehézkes. Angolul a „To whom it may concern” használható, magyarul egyszerűen hagyjuk ki, ne erőlködjünk egy „Tisztelt Hölgyem/Uram!” formulával (ugye, mennyire nem kiforrott dolog ez a refleveles téma nálunk?)Ha egy bizonyos állásra, egy bizonyos embernek szeretnénk beajánlani a Jelentkezőt, akkor tessék a nevén szólítani a címzettet, a szokásos üzleti formulák szerint. Ha még ismeri is egymást az Ajánló és a címzett, az az álláskeresőnek külön előny.1. szakaszAjánló itt írja le, milyen szakmai vagy munkakapcsolatban állt Jelentkezővel. Milyen régre nyúlik vissza a kapcsolat, és ő maga miért van abban a pozícióban, hogy másnak ajánlja a Jelentkezőt (mert pl. ő vette fel, főnöke volt, napi kapcsolatban volt vele, kollégája volt, tanára volt stb.) Mert bizony, nemcsak volt főnök adhat referencialevelet. Ajánló lehet volt kolléga, volt tanár, volt főnök, üzleti partner stb.Olyan országokban, ahol a referencialevél bevett szokás, találtam refleveleket, ahol a jelentkező utolsó havi bérét is megjelölték, ill. hogy pontosan milyen munkakörben mettől meddig dolgozott a cégnél. Nem biztos, hogy kis magyar valóságunkban ez jó ötlet… Nálunk sokszor nem egyértelműek az egyes munkakörökhöz tartozó feladatok, főleg nem a fizetések (szürkezóna, túlóra stb.)2. szakaszJelentkezőről le kell írni (le kell írnia magáról), hogy miért gondolja, hogy egy bizonyos témára/feladatra/munkakörre/pozícióra jó lehet. És főleg, Ajánlóként miért is állítja ki ezt a reflevelet. Ez a szakasz szükség szerint állhat több bekezdésből is. Lehet írni sikeres közös munkáról, ilyenolyan kiemelkedő teljesítményről, amit a Jelentkező nélkül nem ért volna el a cég/csapat/intézmény stb. Jelentkező nyelvtudása, kommunikációs készsége, habitusa legyen leírva. Néhány helyen bizony írnak negatívumot is, ha a te Ajánlód is olyan, aki ezt akarja, akkor inkább írd meg te magadról a negatívumokat: Jelentkezőnek még fejlődnie kell ebbenabban, mert nem ez volt a fő feladata a cégnél, néha ezmegaz megtörtént, vagy egy kicsit ilyenolyan, de azért mert… lehet kicsit mentegetni is őt. Lényeg, hogy objektív legyen, ne egy átlátszó dicshimnusz. Ha ez megoldható negatívumok nélkül, akkor inkább maradjon ki a nega3. szakaszHa pontosan tudjuk, milyen pozíciókra fog jelentkezni a jövőben, (pl. marketinges), lehet arról írni, hogy marketingesként milyen ötletei, feladatai voltak. Te, mint a reflevelet előkészítő álláskereső fogj egy jópár álláshirdetést, amire jelentkeznél, nézd meg, milyen feladatokat írnak le benne, azokból te mit csináltál. Ezeket sorold fel a reflevélben, így nemcsak te fogod állítani magadról az álláspályázatban, hogy milyen munkáid, feladataid voltak, hanem a referncialevelet aláíró ember is.ÖsszegzésItt kell leírni, miért ajánlja Ajánlónk a Jelentkezőt. Mert jó vele együttdolgozni, mert kedves, mert jól beilleszkedik a csapatba. Vagy mert rá lehet bízni új feladatokat, vagy mert a rábízott feladatokat kifogástalanul végrehajtja. Angolul itt szerepelnek olyan kifejezések, hogy „highly recommend” vagy „recommended without reservation” vagy hasonló.Záró szakaszItt ajánlja fel az ismeretlen címzettnek Ajánló, hogy amennyiben további információkra van szüksége a jelöltről, milyen elérhetőségein áll rendelkezésére az érdeklődőnek. (Telefonszám, e-mailcím legyen benne)Majd dátum, aláírás helye, és készen is vagy a levéllel, viheted-küldheted aláíratni az Ajánlóval. Készülj fel arra, hogy még bele akar majd javítani, de ha jól írtad meg, komoly változtatások nem lesznek benne.Miért neked kell megírni álláskeresőként?Mert akkor olyan lesz, amilyen a te céljaidat támogatja. Egy referenciaszemélynek nincs ideje arra, hogy álláshirdetésekhez igazítsa a reflevelet, nem is fontos neki. Neked fontos, hogy az álláskeresésed segítse a levél, ill. te tudod azt pontosan, milyen célokat kell támogatnia ennek a levélnek.Korábbi bejegyzés	KövetkezőÍrj te is!Kilépés a válaszbólAz email címet nem tesszük közzé. A kötelező mezőket * karakterrel jelöltükHozzászólásNév *Email *WebsiteA nevem, email címem, és weboldalcímem mentése a böngészőben a következő hozzászólásomhoz.Mások mondták:jobangelmondta:2014.05.23., 16:35-kor -Válasz@levendulabandi: Ne ugorj be minden hülyeségnek :)))levendulabandimondta:2014.05.23., 16:30-kor -Válasz@maxell az okoskodó birka: Törvény (1989. évi XCLVCMIXCVIII. tv.) írja elő, hogy mindenkit behívjanak, aki csak dolgozni akar.ÖÖÖÖ..ez tökjó de hogyan csinálják meg? Vagy ott egy állásra nincs esetenként 200-1000 jelentkező?tntmondta:2014.05.22., 22:13-kor -Válasz@jobangel: Értem és abszolút így van…. láttam olyant, hogy a hr-es egekbe marasztaló referencia levelet adott a kirúgott delikvensnek, mert a hr-esnek is sara volt a dolgokban…. csak ez felveti az etikusság kérdéskörét….még jó, hogy nem okirat mert okirat hamisítás lenne.jobangelmondta:2014.05.22., 21:52-kor -Válasz@tnt: Ezt írtam előző posztban. Hogy túl nagy jelentősége nálunk nincs, és aki nem tud reflevelet felmutatni, ne essen pánikba, meglesz nélküle is az állás. A reflevél akkor tud érdekes lenni igazán, ha olyan ember írta alá, akit a kiválasztó ismer, kedvel és/vagy utál.tntmondta:2014.05.22., 17:40-kor -VálaszA HR-esek 99%-a meg sem nézi….. sőt azt javasolták kivonatoljam és tegyem a CV elejére mert nem csak ők más fejvadászok vagy céges HR-es sem fogja elolvasni .. és ahová behívtak interjúra 100%-ban be is bizonyosodott.Hiába nagyon elfoglaltak….:-)MAXELL birkaman buzizó \\\\http.birkafing.orgmondta:2014.05.22., 17:00-kor -VálaszItt Bulgáriában nem kötelező a kísérő levél, sőt a CV sem. Törvény (1989. évi XCLVCMIXCVIII. tv.) írja elő, hogy mindenkit behívjanak, aki csak dolgozni akar.Aztán mindig a legképzettebb, legrátermettebb, legjobb képességű pályázó nyer, ezért lényegében nincsenek ebből adódó munkaügyi perek._Epikurosz_mondta:2014.05.22., 15:39-kor -VálaszAz Acquittalban van egy kiváló példány.OldalakSegítek álláshirdetésre jelentkezni!Készülj fel velem állásinterjúra!Álláskeresési stratégia tervezésOnline felkészítés kamerás állásinterjúraÖnéletrajz tanácsadásLetölthető önéletrajzmintákKapcsolatBemutatkozásKorábbi bejegyzésekNem szívesen mondok fel, de… lélek és álláskeresésHogyan írjunk fizetési igényt?Új év – új állás? Az újévi fogadalmak hiábavalóságaÁlláshirdetésre jelentkeztem, válaszra sem méltattak!Bébi, bárhol élsz, ott te csak egy nő vagy!Állásinterjú végén: „köszönjük, hogy eljött, hamarosan jelentkezünk”Amikor közszférás önéletrajzot javítok…HR Fest – 2020. november 5. – KöszönetKitörés egy rossz állásbólKockacsoki – szerethető munkahely küldetésselKövess itt is:Címkékbéralku CV-péntek diszkrimináció facebook felmondás fizetési_igény fénykép_az_önéletrajzon home_office hozzáállás HR jobangel karriertanácsadás karrierváltás közösségi_oldalak Linkedin mobbing motivációs_levél munkanélküliség referencia szövegszerkesztés toborzás tombolás vezetői_álláskeresés álláshirdetés álláshirdetés_írása állásinterjú állásinterjú-kérdések álláskeresés álláskeresési tanácsadás álláskeresési_kudarcok álláskeresési_nehézségek álláskeresés_a_neten álláskeresőknek álláskereső_tapasztalatok állásváltás átverés önéletrajz önéletrajz-minta önéletrajz-minta_letöltése önéletrajz-írás önéletrajz_formátum önéletrajz_küldés önéletrajz_minta önéletrajz_sablon önéletrajzírásJobAngel sajtómegjelenésekMetaBejelentkezésBejegyzések hírcsatornaHozzászólások hírcsatornaWordPress MagyarországEtikai kódexÁSZFImpresszumBejelentkezésCsatlakozz hozzánk!Minden jog fenntartva JobAngelMint minden weboldal, a jobangel.hu is használ cookie-kat, hogy kellemesebb felhasználói élményben legyen részed, amikor az oldalamon jársz. Az “Értem” gomb lenyomásával hozzájárulásodat adod, hogy elfogadod őket. ÉrtemRészletek"
