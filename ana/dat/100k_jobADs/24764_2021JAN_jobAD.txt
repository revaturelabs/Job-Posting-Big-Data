"A modern gasztronómiát és a könnyű eleganciát ötvöző bisztró stílus megvalósítása volt a cél, amikor 2012-ben megnyitotta kapuit a balatonfüredi Menta Bistro a Silver Udvarban. - Magyar KonyhaAmitől a szellem is jóllakikToggle navigation MenüHírekGasztromagazinReceptekAlapanyagokFőzőiskolaGasztroarcokÉletmódA cikk a honlapuk tartalmi és képi megújulása előtt készült.CikkekModern és elegáns: a balatonfüredi Menta BistroModern és elegáns: a balatonfüredi Menta BistroMagyar Konyha2014. augusztus 1.A modern gasztronómiát és a könnyű eleganciát ötvöző bisztró stílus megvalósítása volt a cél, amikor 2012-ben megnyitotta kapuit a balatonfüredi Menta Bistro a Silver Udvarban.A Balaton északi partján bisztró jellegű konyha pár éve még nem volt. A vendéglősök a halászlé, gulyás és rántott hús hármasára esküdtek. A Menta tulajdonosai hátat fordítva a balatoni vendéglátás szomorú hagyományainak, a hosszú étlapok, mikrohullámú sütőben felmelegített ételek helyett a modern konyha alapjait valósították meg a Silver szálloda egykori éttermében. Az első évben Segal Viktort, a budapesti csúcsgasztronómia egyik legismertebb képviselőjét kérték fel tanácsadónak. Az újragondolt fogások, modern konyhai technológiák alkalmazása, minőségi alapanyagok és friss fűszerek használata ettől kezdve a Menta védjegye lett.A bisztró étlapján tizenkét fogás szerepel, a kacsamelltől a lazacig, a magyar konyha jellegzetes fogását a gulyást marhapofából készítik, a bélszínhez választható mártásokat kínálnak. Heti ajánlatok is szerepelnek az étlapon, ezzel főleg az ínyenceket célozzák meg. A gyermekes családok számára ajánlják az olasz lisztből készült, kövön sütött pizzát, amely vékony tésztájával mára egész Füreden ismertté vált.A Balatonhoz természetesen balatoni borok illenek. Füred egyik legszélesebb borkínálata fogadja a vendégeket az étteremben és a Borgalériának nevezett borteraszon. Jásdi, Laposa, Feind, Bujdosó , Konyári, Borbély, és még közel 20 pincészet kiváló borai találhatók a borlapon.2014-ben az étterem egy kávézó sarokkal bővült azok számára, akik egy igazi olasz kávéra vágynak. A kézműves kávékat kínáló itallapot a Cagliari Cafe állította össze, klasszikus és a jeges kávé italok sokasága kapható.A Silver udvar esténként szórakozásra vágyó családokkal, a vitorlázásból visszatért hajósokkal és a bulizni vágyó fiatalokkal van tele. Nem véletlenül mondják, hogy Balatonfüred, a Balaton fővárosa.Legújabb magazin számunk!Megnézem Szeretnék előfizetni a magazinraSzeretnék értesülni az új receptekről és érdekességekrőlFeliratkozomElfogadom az adatvédelmi nyilatkozatot*Hozzájárulok, hogy a Magyar Konyha Magazin Kft. hírleveleket küldjön számomraTémákHírekGasztromagazinReceptekAlapanyagokÉletmódEseményekInformációkImpresszumMédiaajánlatÁSZFAdatvédelemMagazinElőfizetésHírlevélFeliratkozásKövess minket© 2018 Magyar Konyha magazin"
