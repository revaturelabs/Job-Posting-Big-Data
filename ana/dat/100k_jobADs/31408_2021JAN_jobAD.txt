"A legjobb befektetés: a tehetség | Lafemme.hu\"Különleges pillanat, amikor felfedezhetővé válnak, előtűnnek a kimagasló tehetségű fiatalok.\"lorem iposum dolorPraesent suscipit aliquam urna. Praesent et velit lorem. Fusce id ligula odio. Aenean feugiat ante ut sapien fermentum mollis.rendbenHírlevél ElőfizetésFilm	Művésznők	Tehetség	A legjobb befektetés: a tehetségKülönleges pillanat, amikor felfedezhetővé válnak, előtűnnek a kimagasló tehetségű fiatalok.Az emberi képességek a legkülönbözőbb területeken képesek kibontakozni, újat alkotni. Nincs is annál nagyobb pazarlás, mint hagyni egy-egy különleges gyermeket elkallódni. 2 éve épp azért alakult meg a Nemzeti Tehetség Program, hogy kihalássza a hazai és a határon túli fiatalok közül azokat, akik az elmúlt évben bizonyították rátermettségüket iskoláikban, oktatási intézményeikben.Az Országos Tehetségnapot immár hagyományosan a Tehetség Napja, Bartók Béla születésnapja alkalmából szervezte meg a Nemzeti Tehetségpont 2012. március 24-én. Az ünnepi eseményre a budapesti Ciszterci Szent Imre Gimnázium dísztermében gyűltek össze a hazai tehetségügy elhivatottjai, hogy kifejezzék meggyőződésüket: a tehetség nemzeti ügy, a fiatal tehetségek támogatása a jövő záloga!A rendezvényen a 750 hazai és határon túli Tehetségpont és a Tehetségsegítő Tanácsok képviselői vettek részt, a tanácskozást köszöntötte Sólyom László korábbi köztársasági elnök, a Magyar Tehetség Nagykövete és Csermely Péter, a Nemzeti Tehetségsegítő Tanács elnöke. Az Országos Tehetségnap megszervezésében és lebonyolításában aktívan részt vettek a Tehetségpontok: a tehetségnap díszvendégét, Horgas Eszter fuvolaművészt a Weiner Leó Zeneiskola növendékei kísérték, a programot záró divatbemutatón pedig a Debreceni Divat és Művészeti Szakközépiskola Tehetségpont diákjainak kreációi vonultak fel. A kávészünetben felszolgált édességeket a Ceglédi Cukrász Tehetségpont tehetséges diákjai készítették, a vendégek a Tehetségpontok Művészeti Tagozatának óvodásai és általános iskolásai által készített ajándékokat vehettek át.A hagyományokhoz híven ünnepélyes keretek között az Országos Tehetségnapon adták át a Tehetségek Szolgálatáért Életműdíjakat. A Tehetségek Szolgálatáért Életműdíj elismerésben részesült dr. Gambár Katalin főiskolai tanár, a Gábor Dénes Tehetségpont koordinátora, Oláh Gábor Péter kémiatanár, a Patrona Hungariae Iskolaközpont tehetséggondozásért felelős igazgatóhelyettese, dr. Pataricza András villamosmérnök, a Budapesti Műszaki és Gazdaságtudományi Egyetem egyetemi tanára, az OTDT elnökségi tagja, és az idén 80 esztendős Prof. Franz J. Mönks, az Európai Tehetségtanács (ECHA) örökös tiszteletbeli elnöke, aki a kitüntetést később, egy Tokajban rendezendő tehetségfejlesztő konferencián veszi át. Az elismerést a Nemzeti Tehetségsegítő Tanács három éve ítéli oda olyan személyiségeknek, akik a fiatal tehetségek felkarolása terén végzett önzetlen és eredményes munkájukkal mindannyiunk számára példát mutatnak.Az Országos Tehetségnapon került sor a „Felfedezettjeink” pályázat eredményhirdetésére is, összesen 17 fiatal részesült pénzügyi támogatásban vagy tárgyjutalomban. A Nemzeti Tehetségsegítő Tanács második alkalommal hirdette meg pályázatát a Tehetségpontok és Tehetségsegítő Tanácsok által felkarolt ígéretes ifjú tehetségek számára. A kiírás értelmében az intézmények legfeljebb három, az elmúlt évben felfedezett ifjú tehetség bemutatásával pályázhattak. A Nemzeti Tehetségsegítő Tanács fődíját három fiatal, Bucz Magor Soma budapesti, Mohai Zsófia pécsi és Vámi Tamás Álmos bonyhádi tehetség nyerte el. A Nemzeti Tehetségpont további 12 ifjú tehetséget részesített különdíjban az adózók 1%-ának fölajánlásaiból és az „Adj egy Tálentumot!” adománygyűjtő kampányban befolyt összegből. Az AEGON Biztosító két tárgyjutalom fölajánlásával további két díj odaítélést tette lehetővé. A Nemzeti Tehetségsegítő Tanács felhívására közel háromszáz fiatal tehetség pályázata érkezett be Magyarországról és a határon túlról.Az Országos Tehetségnap alkalmából kezdte meg munkáját két új tehetségnagykövet is: Görbicz Anita világhírű kézilabda játékos és Králik Károly Géniusz-díjas feltaláló, üzletember. Velük együtt immár tízen képviselik a magyar tehetségeket a nagyvilágban. A Magyar Tehetség Nagykövetének második alkalommal kért föl ismert, a tehetségek támogatásában személyes példájukkal és tevékenységükkel meghatározó szerepet játszó személyiségeket a Nemzeti Tehetségsegítő Tanács.A rendezvényen elhangzott: A Nemzeti Tehetség Program hazai és EU-s pályázati forrásokra támaszkodva segíti a hazai és határon túli tehetségsegítő szervezeteket és rajtuk keresztül az ifjú tehetségek képességeinek kibontakozását. A 2028-ig tartó, az Országgyűlés által törvénybe iktatott program megvalósítására 2012-2013-ben összesen mintegy 6,8 milliárd Ft fordítható. Közvetlenül a tehetséggondozás céljait szolgálják a Nemzeti Tehetség Alap terhére kiírt pályázatok és az Új Széchenyi Terv TÁMOP pályázatainak egy része is. A hazai forrás, mely részben a magánszemélyek jövedelemadója 1%-ának felajánlásából származik, 2012-ben három alkalommal, januárban, áprilisban és októberben jelenteti meg a tehetséggondozó tevékenységek széles palettáját támogató pályázatait az Oktatáskutató- és Fejlesztő Intézet illetve a Wekerle Sándor Alapkezelő honlapján. Uniós forrásból pedig a Magyar Géniusz Program és az Iskolai Tehetséggondozás pályázat keretében ismét számos intézmény nyerhet támogatást. A 2012/2013-as tanévtől pedig várhatóan új országos program indul majd, Tehetséghidak néven.La femme cikke 2012. márciuscímkék:Karrier | Nevelés | Oktatás	Lepje meg üzleti partnereit, családtagjait egy különleges, személyre szóló ajándékkal.Adventi hangulatbanFlórák és faunákDebussy: Le plus que lenteVámosi-Nagy Zsuzsa, legtehetségesebb fiatal muzsikusaink egyike, számos hazai és...Lepje meg üzleti partnereit, családtagjait egy különleges, személyreszóló ajándékkal.A kristálykoponya királyságaÚj trendek, megújult otthonVáros a föld alattEgy pillantás a jövőbeWellness a léleknekVissza a valóságbaSzáz éve született Agatha Christie kedvenc detektívjeBetlen JánosújságíróNádasi TiborújságíróVadas ZsuzsaújságíróBecze Szilviazenész, újságíróCímkékFilm | Irodalom | Művészet | Színház | Zene	Rovatok25 bátor újrakezdő | Befolyásos nők | Életmód | Emberek | Jövőnk | Kultúra | Stílus | Tehetségek és Sikertörténetek | Tehetséges fiatalok 2012 | Tehetséges fiatalok 2014 | Tehetséges fiatalok 2016	MÉDIAAJÁNLÓIMPRESSZUMKAPCSOLATRSSJOGI FELTÉTELEKOLDALTÉRKÉPÖTVENENTÚL.HULa femme magazinÚj! La femme magazinLa femme előfizetés | La femme ajándékbaKépgalériaAdventi hangulatban | Fürdőszobavilág | Flórák és faunák | Királynői ékszerek | Pihenés a kertben	A La femme márkanév és védjegy a Silver Kiadó Kft. kizárólagos tulajdona. A La femme magazin és weboldal bármely tartalmi és vizuális elemének átvételéhez, másolásához, sokszorosításához vagy másodközléséhez a Silver Kiadó Kft. előzetes írásos hozzájárulása szükséges. A Silver Kiadó Kft. engedélye nélkül a fenti cselekmények a szerzői jog megsértésének minősülnek.ISSN 2060-7733xBezárás"
