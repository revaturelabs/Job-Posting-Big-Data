"Sova borta med jobbet.Fortsätt till huvudinnehållMalin Svedjeholms bloggfolioSökLeta i den här bloggenSova borta med jobbet.oktober 05, 2018Hämta länkFacebookTwitterPinterestE-postAndra apparPå natten sover Malin ganska illa. Hon ramlar ideligen ur sin säng, fastän hon ligger stilla.Jag har varit med på verksamhetsplanering med jobbet. Vi övernattade i Sävast. Jag tänkte bara uppehålla mig vid en detalj kring detta och det är spökhistorier.Det här är tredje sån hära övernattningen som jag är med på. Till saken hör att jag har svårt att sova borta. Jag har svårt att komma till ro i ett främmande rum och utan min godluktande familj i närheten.Till dags dato har alla såna här borta-med-jobbet-kvällar avslutats med att nån i gänget har berättat en spökhistoria. Det är inte en historia typ \"då vare gaaalningen som hade legat under sängen\", utan sanna spökhistorier. Som till exempel \"mitt i natten hörde jag hur det spelades skev tivolimusik från radion fastän sladden inte var i och så stod det en mörk siluett vid fotänden\" eller \"visste ni att HÄR I RUMPSELE strövar det omkring en osalig häx-ande som brukar kika in genom fönstren hos hotellgäster?\"Som du förstår brukar det här inte påverka min nattsömn på ett bra sätt. Jag, 38 år gammal, blir rädd och ligger och försöker tänka bort konstiga ljud och att jag är på markplan med panoramafönster ut mot mörka natten i en okänd, enslig bygd.Inatt sov jag såhär: med gardinerna fördragna, fönsterlampan tänd, en byxa över ögonen och en ljudbok i öronen. Jag ska väl inte säga att sömnen var jättebra, men det var den bästa sova-borta-natten någonsin. Kanske ska ta med en nalle nästa gång.ArbetslivHämta länkFacebookTwitterPinterestE-postAndra apparKommentarerSkicka en kommentarAnvänder BloggerUpphovsrätt Malin Svedjeholm"
