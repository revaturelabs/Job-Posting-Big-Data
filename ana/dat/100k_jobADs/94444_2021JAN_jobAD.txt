"Δελτίο Τύπου: e-Skills for Jobs 2014 Grand Event στην ΑθήναΕΠΙΚΟΙΝΩΝΙΑHOMEΔΡΑΣΕΙΣΝΕΑSTAKEHOLDERSΕΥΚΑΙΡΙΕΣ ΚΑΡΙΕΡΑΣΕΥΚΑΙΡΙΕΣ ΣΠΟΥΔΩΝ| e-Skills for Jobs 2014 Grand Event |ESKILLS FOR JOBS 2016 HIGH LEVEL CONFERENCEΟ διαγωνισμός eSkills Coding ξεκίνησε!eSKILLS for JOBS HIGH LEVEL CONFERENCE, HAGUE, NETHERLANDSΞΕΚΙΝΗΣΑΝ ΟΙ ΔΙΑΓΩΝΙΣΜΟΙ ΣΤΟ ΠΛΑΙΣΙΟ ΤΟΥ ESKILLS FOR JOBS 2016eSKILLS FOR JOBS 2016Η Ευρωπαϊκή Επιτροπή υλοποιεί την εκστρατεία eSkills for Jobs 2015-2016, που στοχεύει να ευαισθητοποιήσει τους πολίτες σχετικά με την ανάγκη να βελτιώσουν τις ψηφιακές δεξιότητές τους σε σχέση με την εργασία...GRAND COALITION FOR DIGITAL JOBSΗ Ευρωπαϊκή Επιτροπή έχει αναλάβει πρωτοβουλία για συνεργασία μεταξύ ενδιαφερομένων οργανισμών και φορέων, ώστε να αντιμετωπίσει την έλλειψη δεξιοτήτων σε ΤΠΕ...ΝΕΑHOMEΝΕΑΝέα06/05/2014Δελτίο Τύπου: e-Skills for Jobs 2014 Grand Event στην Αθήναe-Skills for Jobs 2014 Grand Event στην Αθήνα: Η Ελλάδα, η έκτη ευρωπαϊκή χώρα που αποκτά εθνική συμμαχία για την ψηφιακή οικονομίαΤην ευκαιρία να καταλάβει μία θέση στο διεθνή τεχνολογικό χάρτη αποκτά η Ελλάδα, η οποία ενώνει, για πρώτη φορά, τις δυνάμεις της, υπό την ομπρέλα μιας Εθνικής Συμμαχίας για την Ψηφιακή Οικονομία, με στόχο να αναδείξει τις ευκαιρίες, που προσφέρει η βιομηχανία των Τεχνολογιών Πληροφορικής και Επικοινωνιών (ΤΠΕ) για τη δημιουργία θέσεων εργασίας.Τέσσερα Υπουργεία, τα Ανάπτυξης και Ανταγωνιστικότητας, Παιδείας και Θρησκευμάτων, Διοικητικής Μεταρρύθμισης και Ηλεκτρονικής Διακυβέρνησης και Υποδομών, Μεταφορών και Δικτύων, οι γενικές γραμματείες Μέσων Ενημέρωσης, Ισότητας των Φύλων και Νέας Γενιάς, ο ΣΕΠΕ και η Ευρωπαϊκή Επιτροπή συνυπέγραψαν σήμερα μια από τις πλέον εμβληματικές ενέργειες για την ψηφιακή ανάπτυξη, συγκροτώντας μια εθνική Ψηφιακή Συμμαχία, στα πρότυπα της «Μεγάλης Συμμαχίας για τις Ψηφιακές Δεξιότητες και την Απασχόληση» (Grand Coalition for Digital Jobs), που έχει συγκροτήσει η Επιτροπή.Η υπογραφή της ιδρυτικής πράξης έγινε κατά την εναρκτήρια εκδήλωση της πανευρωπαϊκής πρωτοβουλίας \"e-Skills for Jobs 2014\", με τίτλο “e-Skills for Jobs 2014 Grand Event: Mobilising to Support Job Creation and Upskilling of the Workforce\". Με την υπογραφή, η Ελλάδα έγινε η έκτη ευρωπαϊκή χώρα, που υπέγραψε τη δική της εθνική Ψηφιακή Συμμαχία (μετά από τη Λετονία, τη Λιθουανία, την Πολωνία, τη Ρουμανία και τη Μάλτα).Το e-Skills for Jobs 2014 Grand Event, που συν-διοργανώνει ο Σύνδεσμος Επιχειρήσεων Πληροφορικής & Επικοινωνιών Ελλάδας-ΣΕΠΕ (www.sepe.gr) και το DIGITALEUROPE (www.digitaleurope.org), υπό την αιγίδα της Ελληνικής Προεδρίας του Συμβουλίου της Ευρωπαϊκής Ένωσης, συγκέντρωσε το μεγάλο ενδιαφέρον ενός πολυπληθούς ακροατηρίου, αποτελούμενο από πολιτικές προσωπικότητες, αξιωματούχους της ΕΕ, εκπαιδευτικούς φορείς και φοιτητές, ενώ δυναμικό παρών έδωσαν εκπρόσωποι της ελληνικής και διεθνούς επιχειρηματικής σκηνής του ICT.Το Συνέδριο τίμησαν με ομιλίες τους ο υπουργός Ανάπτυξης και Ανταγωνιστικότητας, κ. Κωστής Χατζηδάκης, και ο υπουργός Παιδείας και Θρησκευμάτων, κύριος Κωνσταντίνος Αρβανιτόπουλος, καθώς και οι γενικοί γραμματείς Ισότητας των Φύλων, κυρία Βάσω Κόλλια, και Τηλεπικοινωνιών και Ταχυδρομείων, κύριος Μενέλαος Δασκαλάκης.Κεντρικό μήνυμα, που αναδείχτηκε από το Συνέδριο, είναι ότι η επένδυση στις ψηφιακές δεξιότητες μπορεί να είναι το “αντίδοτο” στην οικονομική κρίση και ότι μπορεί η Ελλάδα να οικοδομήσει ένα οικοσύστημα, που όχι μόνο θα δώσει επαγγελματική διέξοδο σε χιλιάδες άνεργους επιστήμονες, αλλά θα λειτουργήσει ως best case για την προσέλκυση ξένων επενδυτών.1 εκατ. νέες θέσεις εργασίαςΣτις πρωτοβουλίες, που αναλαμβάνονται σε κυβερνητικό επίπεδο, ώστε η χώρα να κερδίσει το χαμένο έδαφος τόσο στη χρήση όσο και στη διάχυση των ΤΠΕ, όπου, όπως παραδέχτηκε, η Ελλάδα δεν ήταν πρωτοπόρος, αναφέρθηκε ο Υπουργός Ανάπτυξης και Ανταγωνιστικότητας, κύριος Κωστής Χατζηδάκης. Επισημαίνοντας τον κομβικό ρόλο της τεχνολογίας στην ανάκαμψη της εγχώριας, αλλά και της ευρωπαϊκής οικονομίας, ο κύριος Χατζηδάκης επικαλέστηκε στοιχεία, σύμφωνα με τα οποία, τα έσοδα από τις εφαρμογές big data θα ανέλθουν σε 16 δις ευρώ, δημιουργώντας 4,4 εκατ. νέες θέσεις εργασίας εντός της προσεχούς διετίας.Μεταξύ αυτών περιλαμβάνεται η δημιουργία και στελέχωση γραφείων μεταφοράς τεχνογνωσίας στα πανεπιστήμια και στα ερευνητικά κέντρα, καθώς και η προώθηση των «θερμοκοιτίδων». Αναφέρθηκε επίσης στο προωθούμενο μέτρο της παροχής κινήτρων, ώστε να υπάρξει και στην Ελλάδα, το σύστημα των «Επιχειρηματικών Αγγέλων» (Business Angels), ενώ υπογράμμισε ότι στο νέο ΕΣΠΑ υπάρχει πρόβλεψη για διπλασιασμό των διαθέσιμων κονδυλίων για έρευνα και καινοτομία από το 4% του συνολικού προϋπολογισμού, μέχρι σήμερα, στο 8%.Την κατάθεση νομοσχεδίου για την έρευνα και καινοτομία, το οποίο στοχεύει στη σύζευξη του ερευνητικού και εκπαιδευτικού ιστού με την αγορά εργασίας και το επιχειρείν, προανήγγειλε από το βήμα του Συνεδρίου ο Υπουργός Παιδείας και Θρησκευμάτων, κύριος Κωνσταντίνος Αρβανιτόπουλος. Υπογραμμίζοντας ότι η Ελλάδα δεν έχει την πολυτέλεια του εφησυχασμού και οπισθοδρόμησης, δεδομένων των πολύ υψηλών ποσοστών ανεργίας μεταξύ των νέων, ο κ. Αρβανιτόπουλος αναφέρθηκε σε στοιχεία, σύμφωνα με τα οποία, η ανεργία μεταξύ των ατόμων που δεν διαθέτουν ψηφιακές δεξιότητες είναι μέχρι και τρεις φορές υψηλότερη σε σχέση με τα ποσοστά μεταξύ των ατόμων με e-skills. Ο ίδιος αναγνώρισε, πάντως, ότι η αδυναμία της χώρας να παρέχει τα κατάλληλα εκπαιδευτικά εργαλεία αντίκειται τόσο στον στόχο της ανάκαμψης όσο και στην ανάπτυξη.Την εκτίμηση ότι η Ευρώπη θα έρθει αντιμέτωπη με ένα έλλειμμα περίπου 1 εκατ. επαγγελματιών στον χώρο του ICT μέχρι το 2020, γεγονός που μπορεί να επιφέρει ζημία στην ανάπτυξη και στην ψηφιακή ανταγωνιστικότητα της Ε.Ε., υπογράμμισε, σε μήνυμά της προς το Συνέδριο, η Αντιπρόεδρος της Ευρωπαϊκής Επιτροπής και αρμόδια Επίτροπος για το Ψηφιακό Θεματολόγιο, κυρία Neelie Kroes. \"Υπάρχει ένα ψηφιακό κενό σε επίπεδο θέσεων εργασίας, παρά την οικονομική κρίση. Χαίρομαι γιατί η Ελλάδα συμμερίζεται την ευρωπαϊκή άποψη για την παροχή στους πολίτες εκείνων των e-skills, που έχουν ανάγκη\", σχολίασε η ίδια, προσθέτοντας ότι η ελληνική Ψηφιακή Συμμαχία αποτελεί ένα παράδειγμα προς μίμηση και για άλλες χώρες, που βρίσκονται στο στάδιο της προετοιμασίας των δικών τους αντίστοιχων πρωτοβουλιών.Ψηφιακή ανταγωνιστικότηταΣτο ευρωπαϊκό παράδοξο, της υψηλής ανεργίας, από τη μια, και του ελλείματος σε ειδικούς στον τομέα του Ψηφιακής Τεχνολογίας, που αντιμετωπίζουν οι εταιρείες τεχνολογίας, αναφέρθηκε ο Γενικός Διευθυντής του ΣΕΠΕ, κύριος Γιάννης Σύρρος. Όπως τόνισε, η αντιφατική εικόνα αποκαλύπτει ότι δεν συμβαδίζουν τα διαθέσιμα προσόντα του εργατικού δυναμικού με τις απαιτήσεις της ταχέως αναπτυσσόμενης αγοράς τεχνολογίας. Ο ίδιος υπογράμμισε πως η ανάδειξη των ΤΠΕ ως στρατηγική επιλογή για τη χώρα αποτελεί μονόδρομο για την έξοδο από την κρίση.Εκδήλωση-ορόσημο για την πανευρωπαϊκή εκστρατεία του e-Skills for Jobs 2014 χαρακτήρισε τη σημερινή ο Γενικός Διευθυντής του DIGITALEUROPE, κύριος John HIGGINS, ενώ, από την πλευρά του ενθαρρυντικό χαρακτήρισε ο αναπληρωτής διευθυντής της Γενικής Διεύθυνσης Επιχειρήσεων και Βιομηχανίας της ΕΕ, κύριος Antti PELTOMÄKI, το γεγονός ότι, παρά την οικονομική ύφεση στην Ευρωζώνη, οι ψηφιακές θέσεις απασχόλησης ενισχύθηκαν κατά 20% το 2011, με το αντίστοιχο ποσοστό για την Ελλάδα να φθάνει το 25%. Ο ίδιος, πάντως, τόνισε ότι ο δρόμος που πρέπει να διανυθεί είναι μακρύς, καθώς σήμερα το 40% των εταιρειών στην Ευρώπη δεν αξιοποιούν επαρκώς τις ψηφιακές δυνατότητες, ενώ μόνο το 2% επιχειρεί πλήρως ψηφιακά.Game AreaΣτους χώρους του Συνεδρίου φιλοξενήθηκε ειδικός χώρος, αφιερωμένος στο Gaming και τις ψηφιακές εφαρμογές, τον οποίον κατέκλυσαν μαθητές Γυμνασίων και Λυκείων της χώρας, αλλά και φοιτητές, δίνοντας ένα δυναμικό παρών και ένα μήνυμα αισιοδοξίας για την Ελλάδα που επιχειρεί ψηφιακά.Χορηγοί του Συνεδρίου:Gold Sponsors: CISCO, IBM, INTRASOFT INTERNATIONAL, MICROSOFT, SAMSUNG.Silver Sponsors: ATCOM, ORACLE, SONY, XEROX.Υποστηρικτές: GOOGLE, HP, LIVEMEDIA.gr, ΙΕΚ ΞΥΝΗ.Με την υποστήριξη της Δημόσιας Τηλεόρασης.Χορηγοί Επικοινωνίας: Ναυτεμπορική, naftemporiki.gr, NetFAX, HR Professional, DAILYFAX, BIZtech.gr, deasy, ICT plus, infocom, Techblog.gr, Readyo.grεπιστροφή#eskills #eskills4jobs #eskills4jobsgrHOMESITEMAPACKNOWLEDGEMENTS© Σύνδεσμος Επιχειρήσεων Πληροφορικής & Επικοινωνιών Ελλάδας - ΣΕΠΕ, 2016Executive Agency for Small and Medium-sized Enterprises (EASME), 2015. Reproduction is authorised provided the source is acknowledged. The information and views set out on this website do not necessarily reflect the official opinion of EASME, the European Commission or other European Institutions and they may not be held responsible for the use made of the information contained, neither any person acting on their behalf."
