"Opieka nad osobą starszą z chorobą AlzheimeraDołącz do nas facebookOferty pracyNauka niemieckiegoBlog opiekunkiPytania opiekunekOpinieKontaktZgłoś sięBlog dla opiekunekOpieka nad osobą starszą z chorobą AlzheimeraOpieka nad osobą starszą z chorobą AlzheimeraOpieka nad osobą starszą z chorobą AlzheimeraW poprzednim artykule przedstawiliśmy genezę powstawania choroby i jej objawy. Aktualnie chcielibyśmy napisać więcej o tym, jak wygląda opieka nad osobą starszą z chorobą Alzheimera. Najważniejsze kwestie to m.in.: podejście do osób chorych, przystosowanie mieszkania oraz higiena osobista.Czym jest choroba Alzheimera? - PrzypomnienieWszystkim z Państwa, którzy nie czytali poprzedniego artykułu, chcemy przypomnieć, że choroba Alzheimera to postępująca, nieodwracalna i wciąż nieuleczalna, degradacja układu nerwowego. Podstawowym objawem tego schorzenia jest stopniowo pogarszająca się pamięć, aż do stanu, w którym chory wymaga całkowitej opieki paliatywnej.Jakie powinno być podejście do osoby chorej na Alzheimera?Osoba starsza chora na Alzheimera może nie rozumieć znaczenia słów, które do niej wypowiadamy. Właśnie dlatego kluczowe w komunikacji jest jak najprostsze formułowanie zdań. Starajmy się tak formułować pytania, aby nasz Podopieczny mógł na nie odpowiedzieć, Tak lub Nie.Pamiętajmy, że podopieczny z chorobą Alzheimera nie zawsze może rozumieć, co do niej mówimy, ale często może prawidłowo odbierać inne przekazy, jak ton głosu lub postawa. Dlatego zalecane jest, aby opiekun utrzymywał przyjazny, łagodny ton głosu, nie robił gwałtownych ruchów czy gestykulacji. Taki, zrównoważony sposób bycia z pewnością sprawi, że komunikacja z osobą starszą będzie jeszcze lepsza.Stały plan dnia jest świetnym pomysłem dla osób starszych z chorobą Alzheimera. Dzięki temu są w stanie rutyny, która pozwala im na lepsze pamiętanie o codziennych czynnościach. Chorzy żyją własnym rytmem, co pozwala im osiągnąć ważny w leczeniu spokój psychiczny.Jak przystosować mieszkanie dla osoby starszej z chorobą Alzheimera?Opieka nad osobą starszą z chorobą Alzheimera może wymagać wprowadzenia zmian w mieszkaniu, warunkujących bezpieczeństwo Podopiecznego. Należy pamiętać, że zmiany te powinny być wykonywane stopniowo, według postępów choroby i związanych z tym potrzeb chorego. Przykładowo, jeżeli Podopieczny ma problemy z pamięcią, ale jeszcze w pełni samodzielnie korzysta z toalety, to nie musimy od razu przerabiać całej łazienki. Wystarczy wprowadzenie drobnych udogodnień jak schowanie środków chemicznych, położenie na widoku przedmiotów chorego (szczoteczka do zębów, pasta, mydło). Pamiętajmy, że kompleksowe zmiany wyglądu mieszkania mogłyby być dla Podopiecznego trudne do przyjęcia wpłynąć na nasilenie choroby. Na co zwrócić szczególną uwagę przystosowując mieszkanie do potrzeb chorego?Osoba starsza chora na Alzheimera powinna mieć w domu swoje stałe miejsce. Może to być wygodny fotel, stolik. Ważne, aby była otoczona ulubionymi przedmiotami, które zna i lubi.Ponieważ pamięć chorego będzie się stopniowo pogarszać, to warto pewne rzeczy w mieszkaniu podpisać. Przykładowo, drzwi do łazienki mogą być oznaczone jako ŁAZIENKA, a zdjęcia bliskich na ścianie podpisane imionami. Może to być pomocne w utrzymaniu orientacji chorego we własnym domu.W miarę potrzeb chorego należy odpowiednio przystosować łazienkę. Można to zrobić, instalując na podłodze maty antypoślizgowe i mocując wygodne poręcze w wannie lub pod prysznicem. Więcej o tej kwestii piszemy w artykule: Jak pomóc osobie starszej podczas kąpieli.Powinniśmy zabezpieczyć wszelkie niebezpieczne przedmioty jak noże, sztućce, leki lub chemikalia. Najlepiej jest trzymać takie rzeczy stale pod kluczem.Instalacje wodne lub gazowe powinny być wyłączane podczas ich nieużywania. Czynność ta zmniejszy prawdopodobieństwo odkręcenia gazu lub wody przez Podopiecznego, który może zapomnieć o ich następnym zakręceniu.Drzwi wyjściowe i okna (w mieszkaniach parterowych oraz piętrowych) powinny być zabezpieczone w taki sposób, aby chory nie mógł ich samodzielnie otworzyć podczas nieobecności opiekuna.Higiena osobista osoby starszej z chorobą AlzheimeraCzęsto, w początkowym stadium choroby Alzheimera, chorzy pamiętają o potrzebie higieny osobistej i samodzielnie korzystają z łazienki. Niestety wraz z postępowaniem schorzenia, ten podstawowy proces fizjologiczny ulega upośledzeniu.W zaawansowanym stadium choroby, Podopieczny może mieć problemy z podstawowymi czynnościami fizjologicznymi. Problemy te w branży opiekuńczej określa się jako inkontynencja, czyli nietrzymanie moczu. Może to być niezwykle krępujące dla chorego, który nie potrafi przekazać, że odczuwa potrzebę fizjologiczną. Dobrym sposobem dla osób z problemem inkontynencji jest zastosowanie zabezpieczeń w postaci wkładki lub pielucho majtek.Higiena osobista seniorów z chorobą Alzheimera to także kwestia mycia i kąpieli. Nierzadko w bardziej zaawansowanych stadiach choroby czynność ta wymaga wsparcia ze strony opiekuna. Jak umyć osobę starszą i chorą dowiedzą się Państwo dokładniej z tego artykułu.Aktywność fizyczna i umysłowa w chorobie AlzheimeraOpieka nad osobą starszą z chorobą Alzheimera to także dbanie o jej aktywność fizyczną i umysłową. Chory powinien jak najdłużej wykonywać wszystkie podstawowe, codzienne czynności. Warunkuje to aktywność mózgu i pozwala dłużej cieszyć się pełnią samodzielności. Do opieki nad Podopiecznym z chorobą Alzheimera w początkowym stadium można także wprowadzić elementy stymulujące umysł jak czytanie, oglądanie telewizji, krzyżówki lub proste gry logiczne. Duże znaczenie w spowalnianiu postępowania choroby ma także aktywność fizyczna. Oczywiście nie mówimy tu o uprawianiu jednej z wielu dyscyplin sportowych, a raczej o codziennych spacerach i przebywaniu na świeżym powietrzu.PodsumowanieDla każdej opiekunki seniora, opieka nad osobą starszą z chorobą Alzheimera powinna być kwestią priorytetową. Następnie warto zadbać o inne kwestii warunkujące stabilizację Podopiecznego i wspieranie go w walce z opóźnianiem procesu choroby.Popularne choroby wieku geriatrycznegoChoroba Alzheimera u osób starszych - PodstawyŻywienie osób starszych z chorobą AlzheimeraProblemy z pamięcią u osób starszychOpieka nad osobą starszą z chorobą ParkinsonaWszystko, co musisz wiedzieć o cukrzycyOpiekaInterJob11.12.2018Choroba AlzheimeraChoroby otępienneChoroby seniorówPoprzedniNastępnyO FirmieOpiekaPracaPolityka prywatnościPliki cookiesKontaktOpieka Inter Job Sp.z o.o. Sp.k.Sportowa 27 59-300 Lubintel. +48 76 846 80 35X Nasza strona internetowa wykorzystuje pliki cookies do prawidłowego funkcjonowania. Korzystanie ze strony bez zmiany ustawień dla plików cookies oznacza, że będą one zapisywane w pamięci urządzenia. Ustawienia te można zmieniać w przeglądarce internetowej. Więcej informacji znajdziesz w polityce plików cookies.Legalna praca w Niemczechatrakcyjne wynagrodzeniepremie lojalnościowepakiet świadczeń socjalnychSprawdź oferty"
