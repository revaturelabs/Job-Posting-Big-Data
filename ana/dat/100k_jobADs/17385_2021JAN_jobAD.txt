"På jobb i Aden, Jemen | Redd BarnaSøk i våre sider, rapporter og arkiv her:LukkFiltrer søket på:SiderNyheterRapporterProsjekter i NorgeUndervisningsmateriellRedd Barna menerTilbakeSøkLogg innSøkMenyLogg innA ASøkPC: Hold Ctrl-tasten nede og trykk på + for å forstørre eller - for å forminske.Mac: Hold Cmd-tasten (Command) nede og trykk på + for å forstørre eller - for å forminske.Tilbake til forsidenPostet 20.08.2018 | Kategorier: NødhjelpPå jobb i Aden, JemenI sommer har jeg vært ferievikar for lederen av Redd Barnas feltkontor i Aden som ligger helt sør i Jemen, og nå nærmer det seg slutten av oppdraget og jeg reiser snart hjem.Del på:BlogginnleggSituasjonen i Jemen blir mer og mer prekær, og Jemen omtales som den største pågående humanitære krisen i verden selv om man hører overraskende lite om det i norske medier, og samtidig som det er den største humanitære krisen er det også den mest glemte.Aden - før og nåNår man kjører gjennom gatene i Aden, ser man sønderknuste og bombede bygninger over hele byen. Visse deler av byen er som spøkelsesbyer hvor man ikke ser folk. Mine kollegaer forteller om hvordan situasjonen har endret seg bare i løpet av de siste 3 årene. Før var Aden en turist destinasjon hvor strender og hotell yret av besøkende. En av turistattraksjonen var «Little Ben» som er den lille versjonen av Big Ben som britene konstruerte i begynnelsen av 19 hundre tallet. Jeg besøker også en ivrig smykkeselger som ikke hadde hatt utlendinger i butikken på lenge.Situasjonen endret seg imidlertid svært fort etter at krigen brøt ut i 2015. Kollegaer forteller om hvordan de satt innesperret i sine hus i over 3 måneder mens de hørte bombene haglet rundt dem. De prøvde å flykte ut av området de bodde i, men de krigende parter stengte dem inne for at fienden ikke skulle angripe områder hvor sivilbefolkningen oppholdt seg. Nå anses imidlertid Aden som et av de tryggeste stedene å oppholde seg i Jemen – relativt sett i forhold til resten av landet.Livet som hjelpearbeider i AdenSikkerhetssituasjonen i Aden er langt fra stabil, og jeg hører stadig om ulike angrep og opprør mellom ulike fraksjoner. Som internasjonal hjelpearbeider, er det også begrenset hvor jeg kan dra, og det kan til tider bli lange dager på gjestehuset da jeg for tiden er den eneste internasjonale på kontoret. Gjestehuset jeg bor på, ligger på andre siden av gaten fra kontoret. Som internasjonal anbefales det imidlertid ikke at vi går i gatene, og derfor kjøres jeg med bil hver gang jeg beveger meg mellom kontoret og gjestehuset. Gitt alle disse sikkerhetsbegrensninger, er det fint å ha en vakt som vil spille fotball, eller ha styrketrening på bønnematta. Jeg skulle også egentlig reist hjem forrige uke. Men det er ikke så mange veier ut av Aden, og når båten jeg skulle ta fra Aden til Djibouti fikk tekniske problemer, ble oppholdet forlenget.Flykter på leting etter trygghet- men begrensede muligheter til hvor man kan draNoe som gjør krisen i Jemen annerledes fra andre humanitære kriser, er at der er begrenset med steder man kan flykte. Nettopp derfor søker stadig flere til Aden og Lahj in sørlige Jemen. Siden 2015, har befolkningen i Aden doblet seg fra 1 Million til 2 millioner, og antallet internt fordrevne som kommer til Aden øker for hver dag som går. Nå kommer det spesielt mange fra Hodeida hvor situasjonen nå er svært spent. Denne uken var der et angrep rett utenfor et sykehus som Redd Barna jobber i, og kollegaer i Hodeida forteller at de frykter at sykehuset må stenge. I tillegg mottar Aden flyktninger som andre land som for eksempel Somalia, og hver dag rapporteres det om nye flyktninger som ankommer Jemen, og også her er der mange som ikke kommer trygt frem og blir funnet livløse på strendene i Aden. Man må være rimelig desperat for å sette sitt eget liv i fare for å flykte til Jemen. I tillegg blir flere av de som har flyktet til Saudi Arabia blir nå returnert til Jemen.Aden – en by i ruiner – fylt til bristepunktetNår du kjører rundt i Aden, ser du bombede og sønderknuste hus og hoteller hvor du enn snur deg. Det meste av det som ble ødelagt under kampene i Aden i 2015 står fremdeles slik det stod i 2015. Gatene oversvømmes av plast og søppel. Der er en fullstendig kollaps av offentlig system. Der er ingen systematisk henting av søppel, vannsystemet har kollapset og de som får vann får bare tilgang for noen timer om gangen. Det samme gjelder kloakksystemet. Der er ikke nok kapasitet til å ta imot flere internt fordrevne. Alt dette øker risikoen for spredning av sykdommen og frykten nå er at der også i år skal komme et utbrudd av kolera. En av mine kollegaer forteller at området var grønt og at bønder dyrket markene. En årsak til at det nå er tørrere, er nok klimaendringer, men før var der også vanningssystemer som sørget for nok vann til å drive jordbruk. Nå er de ødelagt som følge av krigen, og dermed er livsgrunnlaget for mange bønder også forsvunnet. Stadig flere jemenitter har mistet livsgrunnlaget sitt, og i Jemen er nå 76 % av befolkningen avhengig av humanitær hjelp for å overleve.Leirer fylles opp i raskt tempo, alle som har mulighet flykter fra Hodeida nåPå grunn av den sprengte kapasiteten i Aden, åpner stadig flere leirer for å ta imot den økende andelen internt fordrevne som kommer til Aden og Lahj. Jeg var og besøkte en leir bare 2 uker at den åpnet. I denne leiren bodde 230 familier, og for hver dag ankommer det mellom 16 til 20 nye. Alle i denne leiren kom fra Hodeida hvor situasjonen nå er svært ustabil grunnet det strategiske målet Hodeida havn har.I leiren står telt klare til å ta imot de nyankomne, men der er ikke mye annet som finnes tilgjengelig i leiren. Der er ikke vann i leiren, så der kommer lastebiler som fyller opp en vanntank som var satt opp. Totalt var der kun 10 toalett - det vil si at der er over 100 personer per toalett.I leiren står telt klare til å ta imot de nyankomne, men der er ikke mye annet som finnes tilgjengelig i leiren. Der er ikke vann i leiren, så der kommer lastebiler som fyller opp en vanntank som var satt opp. Totalt var der kun 10 toalett - det vil si at der er over 100 personer per toalett.Jeg snakket med noen av familiene som bodde i leiren, og de fortatalte at de hadde flyktet uten å få med seg mer enn det de står og går i. På grunn av alle kontrollposter på veien tok reisen som vanligvis tar 4 timer nå 10 timer, og at de er utmattet etter reisen. De sier at alle som har råd til deg, de reiser. Der er imidlertid mange som ikke har mulighet til å reise på grunn av at de ikke har råd til å betale for transport. De forteller at fremdeles igjen i Hodeida.Trodde morsmelkerstatning var bedre enn morsmelkRedd Barna jobber i flere helseklinikker i Aden og Lahj, og jeg besøkte 2 av dem. Jeg møtte friske barn som kom til kontroll og vaksinasjon, og det var godt å se at der er noen barn i Jemen som faktisk ser friske ut og får hjelp og at det nytter det arbeidet vi gjør.Jeg traff imidlertid også en mor som kom med et barn som ikke så friskt ut. Sønnen hennes var 7 måneder, men veide kun 4,5 kilo. Det var akkurat like mange kilo som det friske barnet på 2 måneder som var inne for å bli vaksinert. Etter en grundig undersøkelse, blir barnet diagnostisert til å være alvorlig underernært (SAM).Hun fortalte at hun hadde blitt rådet til å gi morsmelkerstatning til barnet og at det gav mer næring enn morsmelk erstatning. Barnet hadde så fått diare, og hadde nå gradvis blitt magrere og magrere. Ikke nok med at Jemen ikke har tilgang på nok mat og mange har mistet sitt næringsgrunnlag. I tillegg lures mødre til å bruke pengene sine på morsmelkerstatning, mens melken de selv kan gi barna er mye bedre for barnet hennes. Tragisk!Moren fikk utdelt terapeutisk mat til barnet og næringsrik suppe til seg selv og helsepersonellet fortalte om viktigheten av eksklusiv amming. Det gav håp å se at så snart sønnen fikk smake på den terapeutiske maten, og at barnet fremdeles hadde appetitt. Det tyder på at bare barnet nå blir fulgt opp tett, er det håp for at barnet skal bli friskt igjen.Jeg har nå vært her i 1 måned, og reiser nå hjem for å ha ferie. Oppholdet i Jemen har gjort inntrykk, og jeg er også stolt av mine lokale kollegaer her i Jemen. De står på hver eneste dag for å kunne hjelpe sine landsmenn som er på flukt. Og jeg ser at de jobber dag og natt. Det er motiverende å se at vi når frem og at hjelpen nytter, men behovene er enorme, og der er ikke nok midler til å kunne hjelpe alle som er på flukt.Hilsen MariaSynes du flere burde lese dette?Del på:OM BLOGGERENMaria Victoria HallbergSenior program rådgiver for Midtøsten@MariavhallbergJeg er opptatt av at barn selv skal kunne bestemme over sin egen fremtid – uansett hvem de er eller hvor de kommer fra.Velg kategoriBarns rettigheterHelseUtviklingNødhjelpUtdanningMest lestAlle skoledager som kom og gikk. Ikke visste jeg at de betydde livet.Bry deg, ver ein venn for unge asylsøkararLøp for livet!Hvorfor følger du oss egentlig?Hvorfor er jeg frivillig på mottak?Arkiv2020 (1)April (1)2019 (6)Januar (2)April (1)Mars (1)Februar (2)2018 (9)Desember (1)September (1)August (1)Juni (2)Mai (2)April (1)Mars (1)2017 (39)Januar (1)Oktober (2)September (3)August (8)Juli (17)Juni (1)Mars (5)Februar (2)2016 (11)Januar (1)November (1)Oktober (1)August (1)Juli (1)Juni (1)April (2)Mars (2)Februar (1)2015 (12)Desember (2)Oktober (2)September (1)August (1)Juni (6)Vis alle0 kommentarerKommenter viaFacebookEller kommenter som anonymLogg innTa kontakt Tlf: (+47) 22 99 09 00post@reddbarna.nogiverservice@reddbarna.noKontonummer: 8200.01.03000Vipps: valgfritt beløp til 2230Besøksadresse:Storgata 38, 0182 OsloSe i kartRedd BarnaPostboks 6902St. Olavs plass, 0130 OsloOrg. nr: 941 296 459Ledige stillingerFor presseFAQCookiesEnglishVarslingPersonvernerklæringBARNE­KONVENSJONENBarns rettigheterBarnekonvensjonenVårt arbeidMenneskerettigheterBEDRIFTBli partnerSamfunnsansvarVåre partnereGavekort til bedrifterBARNE­KONVENSJONENBarns rettigheterBarnekonvensjonenVårt arbeidMenneskerettigheterBARNEPORTALFor barn og ungeFor voksneFor skolerBLI MEDBli medlemBli katastrofehjelperBli fadderBli frivilligDesign og utvikling: OxxPengene når frem til barna:Arbeid for barnAdministrasjonFølg oss på:Pengene når frem til barna:Arbeid for barnAdministrasjonTilbake til toppen"
