"Get a Job in One Day, czyli candidate experience wg RefinitivPL | ENToggle navigationSkip to contentCo robimyDlaczego myKim jesteśmyKlienciBlogRaportyKontaktGet a Job in One Day, czyli candidate experience wg Refinitiv8 października, 2018 19 marca, 2019 by Marta Pawlak-DobrzańskaProces rekrutacji, który trwa tylko 1 dzień, możliwość podejrzenia potencjalnych współpracowników przy pracy zamiast formalnych rozmów. Tak może wyglądać proces rekrutacji zbudowany z troską o jak najlepsze „candidate experience”…O tym, jak robi to Refinitv w swoim oddziale w Gdyni w ramach inicjatywy „Get a Job in One Day” opowiada nam Karolina Majowicz-Prager.🔹🔹🔹Wpisem na temat inicjatywy Get a Job in One Day rozpoczynamy cykl postów „Innowacje w candidate i employee experience”, w którym będziemy przedstawiać najlepsze przykłady z Polski i ze świata, czyli opis działań firm, w których dla kandydata i pracownika zmieniony został „tradycyjny” proces rekrutacji i inne procesy HR. Wszystko po to, aby rzeczywiście móc odpowiedzieć na zmieniające się oczekiwania kandydatów w zakresie candidate i employee experience 🔹🔹🔹2 w 1, czyli rekrutacja i firmowy dzień otwarty tego samego dnia– Get a Job in One Day to spotkanie rekrutacyjne i firmowy dzień otwarty w jednym. To sposób na zbudowanie zaufania z przyszłymi pracownikami i przedstawienie możliwie najbardziej transparentnego obrazu organizacji. Z jednej strony kandydaci, którzy biorą udział w wydarzeniu przechodzą przez standardowe etapy rekrutacji w Refinitiv (zwykle jest to część składająca się z testu wiedzy oraz interview prowadzone przez przyszłego przełożonego). Jednak, obok tej „tradycyjnej” części procesu rekrutacyjnego, kandydat dostaje możliwość poznania kadry managerskiej całego zespołu, zabieramy go na spacer po biurze, podczas, którego odwiedzamy wybrane działy i przybliżamy charakter ich pracy, a także, przeprowadzamy indywidualny „job shadowing”, którego celem jest przedstawienie codziennych obowiązków na danym stanowisku „w realu”. Na koniec, razem z uczestnikami wydarzenia oraz wszystkimi zaangażowanymi w jego prowadzenie, siadamy do wspólnej pizzy i rozmowy.Jeszcze jednym, niezwykle istotnym, aspektem Get a Job in One Day jest złożenie oferty pracy wybranym kandydatom tego samego dnia. Dzięki tak skonstruowanemu procesowi możliwe jest znaczne skrócenie czasu rekrutacji oraz przekazanie kandydatowi szybkiej informacji zwrotnej, a tym samym spełnienie jednego z kluczowych oczekiwań kandydata wobec pracodawcy.Nieprzypadkowy sukces, czyli ucz się na własnych doświadczeniachSkąd pomysł na Get a Job in One Day?– Pierwsze wydarzenie tego typu zorganizowaliśmy w 2016 roku, a inicjatywa była efektem rozmowy z jednym z managerów, który w krótkim czasie szukał do zespołu 5 nowych pracowników. Biorąc pod uwagę, że czas rekrutacji był bardzo istotny, postanowiliśmy zadziałać nieszablonowo, nadal jednak prioretyzując „candidate experience”. Tak to się zaczęło.Zorganizowaliśmy co najmniej 5 takich wydarzeń, po każdym nauczyliśmy się czegoś nowego, a wnioski przełożyliśmy na konkretne usprawnienia. Możliwe, że to dzięki szczegółowej ewaluacji każdego z wydarzeń ostatnim razem zrekrutowaliśmy 10 spośród 12 uczestników. Co więcej, nie mieliśmy wątpliwości, co do ich profilu.Formuła Get a Job in One Day potrafi być efektywna, ale trzeba też pamiętać, że wymaga ona dużego zaangażowania wielu osób. To godziny spędzone przed spotkaniem, aby najpierw lokalnie wypromować wydarzenie, wybrać kandydatów, upewnić się, że wezmą udział w spotkaniu. Z drugiej strony, wydarzenie angażuje na kilka godzin wszystkich managerów danego działu, którzy spędzają czas wspólny z kandydatami oraz prowadzą rozmowy rekrutacyjne. Na koniec, jest to także zaangażowanie poszczególnych członków zespołu, którzy prowadzą szczegółową prezentację swoich codziennych zadań. Można zatem powiedzieć, że w każde wydarzenie, które organizujemy dla 12-15 kandydatów angażujemy co najmniej 20 pracowników. Nadal jednak jest to czas wartościowy i w przyszłości będziemy powtarzali podobne wydarzenia.🔹Zobacz też inne posty z cyklu „Innowacje w candidate i employee experience”:– Jak zachęcić pracowników do zmiany pracy w pracy, czyli aplikacja od SII TUTAJ– Jak rekrutować pracowników na Messengerze, czyli Dyżury Rekrutacyjne w Capgemini TUTAJ 🔹Zadbaj o doświadczenia kandydatów – zwiększysz ich zaangażowanieCo było największym wyzwaniem w realizacji pomysłu? Jak sobie z nim poradziliście?– Rok temu zorganizowaliśmy wydarzenie dla ok 15 osób, z czego zatrudniliśmy 2 kandydatów. Czuliśmy niedosyt i zastanawialiśmy się, co poszło nie tak. Jednym z powtarzających się feedbacków było niedostateczne przygotowanie kandydatów. Prowadziliśmy rekrutację na podstawowe w naszej strukturze stanowisko, gdzie szczególna wiedza ekspercka nie była wymagana. Na etapie komunikatu kierowanego do kandydatów skupiliśmy się na motywacji i chęci uczenia się. Jednak w praktyce to nie zadziałało w sposób, jaki by nas satysfakcjonował. Dlatego organizując ostatnie wydarzenie dostarczaliśmy kandydatom dodatkową wiedzę: informacje o zespole, jego pracy i naszych oczekiwaniach. Daliśmy też kandydatom wskazówki, jak przygotować się do wydarzenia Get a Job in One Day, choć oczywiście od ich decyzji zależało to, czy faktycznie skorzystają z naszych porad. Nasz dodatkowy wysiłek przyniósł efekt: jednym z najczęstszych komentarzy managerów po ostatnim wydarzeniu było znakomite przygotowanie kandydatów. Managerowie określili je jako ponad przeciętne w stosunku do innych procesów rekrutacyjnych, które prowadzili.🔹🔹🔹O tym, jak zmierzyć i zbadać candidate experience przeczytasz TUTAJ 🔹🔹🔹Rekrutacja bez malowania trawy na zielonoJakie korzyści dla kandydata oznacza pomysl Get a Job in One Day?– Get a Job in One Day to trzy główne korzysci dla kandydatów.Po pierwsze: szybki proces rekrutacji i informacja zwrotna dla kandydata lub oferta pracy złożona w ciągu tego samego dnia.Po drugie: możliwość zweryfikowania własnych oczekiwań względem stanowiska i przyszłych obowiązków podczas tzw. „job shadowingu”.Po trzecie: dogłębne doświadczenie atmosfery pracy oraz relacji w zespole. Jeśli kandydat spędza w biurze firmy przeciętnie 5 godzin, nie ma mowy o “malowaniu trawy na zielono”. Kandydat widzi i odczuwa to, kim jesteśmy w Refinitiv, jak ze sobą rozmawiamy, jak się zachowujemy i jaką kulturę organizacyjną mu proponujemy.Ten trzeci aspekt wydaje się najważniejszy, gdy rozmawiamy z kandydatami o ich doświadczeniach i odczuciach.🔹🔹🔹Jeśli także w Twojej (lub innej znanej Ci firmie) wdrożono działania w obszarze candidate lub employee experience, które powinniśmy określić mianem wyjątkowych i zasługują w związku z tym na rozgłos – daj nam znać, z przyjemnością przybliżymy je czytelnikom bloga Great Digital! Napisz: marta (at) greatdigital.pl 🔹🔹🔹Pokaż firmę, a zmniejszysz ryzyko nietrafionej rekrutacji– Według badania „Employee Experience w Polsce”, 55% nowo przyjętych pracowników jest z zadowolonych z pracy mniej niż spodziewali się tego na etapie rekrutacji, to są zaskakujące dane.Jeśli weźmiemy pod uwagę oczekiwania „Millenialsów” względem pracodawcy (Raport Millenialsi 2018, Deloitte), w hierarchii czynników branych pod uwagę przy podejmowaniu decyzji o pracy, drugie miejsce (zaraz za wynagrodzeniem) zajmuje kultura pracodawcy. Mamy nadzieję, że wydarzenia Get a Job in One Day odpowiadają na te oczekiwania, a tym samym minimalizują ryzyko nietrafionej rekrutacji.Jak można podsumować efekty tej nietypowej metody rekrutacji kandydatów?– Pierwsza rekrutacja tego typu odbiła się szerokim echem globalnie w naszej organizacji. Zostaliśmy bardzo docenieni, a inne lokalizacje przejęły od nas tę praktykę. Każde kolejne wydarzenie było trochę inne, ale prawie zawsze dawało bardzo dobre wyniki. Mówiąc konkretnie, zatrudniliśmy już ponad 30 osób zatrudnionych w ciągu tzw. jednego dnia (z podziałem na różne wydarzenia). I chociaż można dyskutować czy są to duże liczby, to one nie są tutaj najważniejsze. Chcemy wyznaczać nowe standardy w zakresie „candidate experience” i zaskakiwać kandydata dobrymi praktykami.Doświadczeniami w obszarze innowacyjnego podejścia do „candidate experience” podzieliła się:Karolina Majowicz-Prager, Talent Acquisition Manager w Refinitiv➡Znajdź Karolinę na LinkedIn🔹🔹🔹Kolejne wpisy w ramach cyklu „Innowacje w candidate i employee experience” już niebawem. Powiadomienia o nowych postach na blogu znajdziesz zawsze na profilu Great Digital na Facebooku, jeśli jeszcze tam nie zaglądasz, możesz polubić profil TUTAJ 🔹🔹🔹Wpisem możesz podzielić się w ulubionym serwisie:This entry was posted in Candidate Experience, case study, EB, HR, nowoczesna rekrutacja, rekrutacja. Bookmark the permalink.Post navigation← 3 mierniki HR wspierające candidate experienceCzy poczucie szczęścia w pracy można zbadać z pomocą smartwatcha? →Dodaj komentarz Anuluj pisanie odpowiedziTwój adres email nie zostanie opublikowany. Pola, których wypełnienie jest wymagane, są oznaczone symbolem *KomentarzNazwa *Email *Witryna internetowaZapamiętaj moje dane w przeglądarce podczas pisania kolejnych komentarzy.Great DigitalSzukaj:Najnowsze wpisyCzym kierować się ustalając mierniki w HR, które mają sens?Co warto mierzyć w HR, czyli 5 podpowiedzi od DynatraceAnalityka w HR – poznaj 5 sposobów na jej optymalizacjęPieniądze (w pracy) szczęścia nie dają?Edukacja zdalna pracowników – poznaj potrzeby i doświadczenia pracownikówKategorieanalityka HRbadania HRbig data w HRCandidate Experiencecase studyDigital HREBemployee experienceHRHR CampHR Techkomunikacja wewnętrznakonferencjekultura organizacyjnanowoczesna rekrutacjaraporty HRrekrutacjazaangażowanieinfo@greatdigital.pl600 476 685Zerif Lite powered by WordPressTa strona używa plików cookies. Korzystając z niej wyrażasz zgodę na ich wykorzystywanie. Dowiedz się więcejOk, rozumiem"
