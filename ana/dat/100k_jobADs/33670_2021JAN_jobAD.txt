"Anställningsintervju | KTHTill innehåll på sidanStudent på KTHStudentAlumnAnställdInternational websiteHemUtbildningForskningSamverkanOm KTHBibliotekSök på KTH:s webbplatsSökKTHStudent på KTHFramtid och karriärKarriärSöka jobb-guidenThis page in EnglishAnställningsintervjuI en intervjusituation ska du visa dig från din bästa sida och vara en bra säljare, samtidigt som du ska vara dig själv och försöka slappna av. Det är mycket att hantera på en gång. Du kan dock göra mycket för att känna dig mer trygg i situationen. Här får du tips på hur du steg för steg kan förbereda dig.Hur förbereder jag mig?För att göra bra ifrån dig under en anställningsintervju behöver du förbereda dig inför att besvara olika typer av frågor. Vi har tidigare rekommenderat flera övningar inför att skriva CV, ansökningsbrev, inför nätverkande och att söka jobb. Dessa rekommenderar vi att du repeterar inför din anställningsintervju: Övningar för din karriärutvecklingOm du vill fördjupa dig kan du gå igenom stegen här nedan. Du lär dig vad du ska tänka på före intervjun, hur du hanterar intervjufrågor, vilka intervjutyper som finns samt hur du gör efter en intervju.1. Läs påLäs på om företagets verksamhet och affärsidé för att visa ditt intresse och för att kunna svara på frågor om företaget. Förbered dina egna frågor.2. IntervjuformIntervjun kan vara på telefon, personligt möte, möte med rekryteringsfirma, Skype eller i form av case-intervju. Vissa företag anordnar även större gruppintervjuer. Om engelska är koncernspråk på företaget bör du ta reda på om intervjun kommer att ske på engelska.IntervjuarenDet blir allt vanligare att företag låter rekryteringsföretag sköta åtminstone den första intervjun. Du kan också möta en person från företagets personalavdelning, en mellanchef eller företagets högsta chef. Var alltså beredd på att den som håller i intervjun kan ha någon av dessa olika roller. Ta gärna reda på vem eller vilka du ska träffa i samband med att du tackar ja till intervjun.IntervjunVid en klassisk intervju inleder ofta rekryteraren intervjun med att berätta om företaget och tjänsten. Sedan är det inte ovanligt att du uppmanas att berätta lite kort om dig själv. Detta upplevs av många som svårt. Det handlar om att under cirka två minuter ge en positiv och tydlig sammanfattning av vem du är.Öva gärna in en kort presentation och tänk på att inte berätta ditt livs historia. Fokusera på det som är viktigt för tjänsten. Du kan t.ex. sammanfatta vad du gör nu, varför du valt en viss inriktning i din utbildning och något om hur du är som person. Använd både det CV och ansökningsbrev som du skickat till dem när du sammanfattar vem du är så att du ger en bild som stämmer med din ansökan.För att känna dig säker och bekväm är det bra att öva på frågor. Var beredd på frågor om dina framtidsplaner, din personlighet, dina kunskaper och erfarenheter. Du kommer behöva konkreta exempel på situationer där du t.ex. utvecklades eller löste ett problem. Träna på intervjufrågor innan din intervju, och förbered egna frågor till företaget.Du behöver vara förberedd på olika sorters frågor. Vi har sammanställt de vanligaste frågorna utifrån klassiska intervjuer, beteendeinriktad intervju och Öppna frågor intervju.3. Case-intervjuCase-intervjuHär får du lösa ett verkligt problem eller en tankenöt, antingen på egen hand eller i grupp. Syftet är att testa problemlösning, logiskt tänkande, presentationsteknik och samarbetsförmåga. Du bör öva på olika case innan du deltar i en sådan intervju. Det kan du göra på flera sätt. Företag ordnar ofta case-tävlingar t.ex. i samband med arbetsmarknadsdagar. De kan även publicera exempel på deras hemsida. Du kan också läsa böcker med typiska case. Ta gärna del av tipsen i den här filmen.4. Klassisk intervjuKan du berätta lite om dig själv?Skall få dig att öppna dig och \"komma igång\". Det kan också vara för att få en känsla för en persons beteende (extrovert/introvert, logisk/känslosam). Var beredd på att få berätta om dig själv i ca två minuter. Börja var som helst, t.ex. gymnasiet, universitet eller din första anställning. Intervjuaren försöker bedöma din verbala förmåga och ditt linjära tänkande.Varför vill du arbeta just hos oss?Med denna fråga vill de veta varför du söker detta specifika arbete. De vill veta vad du vet om deras företag och om du är genuint intresserad av jobbet. De vill veta vad du kommer tillföra. De kommer också försöka ta reda på om du flyr från något, t.ex. svåra arbetsförhållanden, arbetslöshet mm.Vad har du att erbjuda oss?Ger en indikation på vad personen värderar hos sig själv när det gäller kunskap, erfarenhet och utbildning.Vilka är dina starka sidor? (3-4 starka sidor)Ger ett intryck av vilket självförtroende du har. Syftet med frågan är att kontrollera om de starka sidorna är relevanta för företaget.Vilka är dina begränsningar/svagheter? (1-3 svaga sidor)Du kan berätta om en talang/styrka som, om den överdrivs eller i vissa situationer, kan bli en svaghet. Du kan även berätta om en svaghet som du är medveten om, men som du vill utveckla till något bättre.Om jag frågade din förre chef, vad skulle han säga vara dina starka och svaga sidor?Kan du beskriva ditt nuvarande/senaste jobb?Hur trivs/trivdes du med det?Hur reagerar du på kritik?Hur klarar du av pressande situationer och stress, ge exempel?Vad skulle du själv som chef titta på när du anställde folk?Söker du andra jobb för tillfället?Kontroll av ärlighet. Var ärlig men berätta inga detaljer om de andra jobben du söker.Hur social är du, lagspelare och/eller individualist?Vilken roll brukar du ta i en grupp?Vad har du för mål och planer för den närmaste framtiden? På lite längre sikt?Vad tror du att du behöver lära dig mer om?5. Beteendeinriktad intervjuEn annan typ av intervju är mer ingående och går ut på att ställa beteendeinriktade frågor.Frågorna är utformade för att ge upplysning om den sökandes tidigare prestationer och de kansäga mycket om hur den sökande kommer att prestera i den aktuella tjänsten.Frågorna som följer är endast exempel. De kan skräddarsys för att fiska efter just deninformation som är relevant för tjänsten du söker. Frågorna ger information om färdighetersom tidigare använts i arbetet, kompetens, framgångar, misslyckanden, arbetsmoral, m.m.Berätta om någon gång då du…Berätta om någon gång då du…blivit besviken på din egen prestation.arbetat effektivt under mycket pressande omständigheter.inte lyckats hantera en stressande situation.lyckats lösa ett problem på ett verkligt kreativt sätt.organiserat eller planerat ett lyckat evenemang.verkligen behövt vara flexibel.använt din förmåga till problemlösning på ett effektivt sätt.lyckats få andra att engagera sig så att lagarbetet verkligen blivit möjligt.skrivit en rapport som fått ett gott mottagande.prioriterat uppgifter på ett ovanligt effektivt sätt och lyckats avsluta ett projekt inom utsatt tid.upptäckt potentiella problem och löst dem innan de blivit allvarliga.varit tvungen att taktfullt men eftertryckligt säga sådant som andra inte velat höra.gjort ett misstag och lärt dig något av det.gjort en medveten ansträngning att lära känna någon från en annan kultur.hanterat en svår situation med en kollega.prioriterat olika delar av ett komplicerat projekt.övertalat medarbetare att göra något på ditt sätt.förutsett kommande problem och utvecklat förebyggande åtgärder.visat tolerans gentemot en åsikt du inte delat.siktat för högt (eller för lågt).grävt ner dig i detaljerna i ett projekt.6. Öppna frågor - intervjuPersonlighetTänk tillbaka. Under dina första år, vad var det för egenskaper som utmärkte dig i jobbet/projekt i skolan?Vad har du utvecklat som inte fanns då?Vilka personliga egenskaper har du haft mest nytta av i karriären?LedarskapHur skall man leda dig?Vilka kvaliteter har du gillat/ogillat hos dina chefer? Röd tråd?MotgångarMotgångar har vi alla – hur påverkar de dig?Vilken är den svåraste etiska fråga du ställts inför? Vad gjorde du?Vilket är ditt största misstag i jobbet/projekt i skolan? Vad gjorde du?VärderingarVilka värderingar har du med dig? Hur påverkar de dig?Hur balanserar du arbete och familj?Vi har alla våra mått på framgång. Hur nöjd är du själv?JobbetVilken del av arbetet är nytt för dig?FramtidVilka tre områden skulle du prioritera de närmaste två åren om du fick jobbet?Hur skulle du använda de första tre månaderna på nya jobbet?7. Egna frågorFörbered egna frågor om företaget och arbetsuppgifterna. Exempel på frågor att ställa är:Hur ser en vanlig arbetsdag ut?Hur ser fördelningen ut mellan självständigt arbete och arbete i grupp?Vilka ansvarsområden omfattar tjänsten?Kan ni berätta mer om er vision, mål och policy?Hur ser ni på kompetensutveckling?Vilka är möjligheterna att avancera?Vem blir min närmste chef?Hur ser introduktionen för en nyanställd ut? (handledning eller får du en mentor?)Hur ser rekryteringsprocessen ut nu? När kommer beslut fattas?8. RekryteringstestTester används ofta som ett komplement till intervjun. Du kan bli tvungen att göra ett test såväl inför som efter en intervju. Det kan handla om kognitiva tester och personlighets- och färdighetstester.9. LöneanspråkVar beredd på att frågan gällande lön kan komma upp redan vid en första intervju. Ta reda på rimligt löneanspråk via yrkes- och fackförbunden innan intervjun. Du kan även läsa mer om löner här: Kontrakt och lön10. ReferenserTänk ut vilka som kan vara dina referenser och förbered dem genom att beskriva jobbet du söker så att de kan lämna en så bra referens som möjligt. Sätt ihop en lista med referensernas kontaktuppgifter så att du kan lämna över dem i slutet av intervjun ifall du blir ombedd. Glöm inte heller att ta med betyg och intyg som styrker dina meriter i CV:t.11. KlädkodAtt veta hur man klär sig för en anställningsintervju är ofta svårt. En intervju kan jämföras med ett mer formellt möte, t.ex. ett säljmöte. Om möjligt ta reda på något om företagets klädkod. Du kan även fråga rekryteraren vilken klädkod företaget har.12. Efter intervjunEfter intervjun kan du höra av dig och tacka för intervjun. Om du inte hör något från arbetsgivaren efter ett par veckor så ring och hör efter hur det går med processen. Om de skulle välja en annan kandidat så kan det vara en god idé att fråga vad som gjorde att de valde den person. Kanske hade han eller hon mer erfarenhet inom ett visst område.Hjälpte denna sida dig?Tack för din åsikt!Innehållsansvarig:Central studie- och karriärvägledningTillhör: Student på KTHSenast ändrad: 2020-12-15KarriärSöka jobb-guidenSöka jobb-guidenAtt skriva ett CVSkriva ansökningsbrevAnställningsintervjuAtt nätverkaKontrakt och lönHitta jobb att sökaArbetsmarknadsdagarÖvningar för din karriärutvecklingKTHUtbildningForskningSamverkanOm KTHAktuelltStudent på KTHAlumniKTH IntranätOrganisationKTH BiblioteketCentrumbildningarGemensamt verksamhetsstödTjänsterSchemaKurs-, program- och gruppwebbarLärplattformen CanvasWebbmejlKTH100 44 Stockholm+46 8 790 60 00Kontakta KTHJobba på KTHPress och mediaFaktura och betalningKTH på FacebookKTH på YouTubeKontakta webbansvarigOm KTH:s webbplatsTill sidans topp"
