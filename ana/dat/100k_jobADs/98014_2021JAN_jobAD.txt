"Klart med branschråd för äldreomsorgen - Göteborgsregionen (GR)SökDu är här:Göteborgsregionen (GR)/ Detta jobbar GR med/ Arbetsmarknad och social välfärd/ Nyhetsarkiv VälfärdArbetsmarknad och social välfärdOm Arbetsmarknad och social välfärdPolitiska styrgrupperNätverkArbetsmarknadSocial välfärdPublikationerMedarbetareFölj Arbetsmarknad och social välfärdVÄNSTER MENYKlart med branschråd för äldreomsorgenNu har GR:s socialchefsnätverk beslutat att skapa ett branschråd för äldreomsorgen i Göteborgsregionen. Ett temporärt branschråd har funnits sedan maj 2020, och från och med december startar det permanenta branschrådet. Syftet med branschrådet är att bidra till en långsiktig och strategisk kompetensförsörjning i Göteborgsregionens kommuner och göra branschen mer attraktiv.Med allt fler äldre i behov av vård och omsorg, en minskad andel arbetsför befolkning och minskat söktryck på vårdutbildningar, är det en allt större utmaning för GR-kommunerna att lösa behovet av kompetens i äldreomsorgen. Kommunerna behöver därför agera gemensamt, och genom ett gemensamt branschråd som driver de strategiska frågorna får kommunerna mer kraft och stöd även i det lokala utvecklingsarbetet.Branschrådets syfteDet övergripande syftet med branschrådet är att bidra till en långsiktig och strategisk kompetensförsörjning i Göteborgsregionens kommuner och göra branschen mer attraktiv. Detta ska uppnås genom att branschrådet:samlar olika aktörer och perspektivarbetar fram konkreta förslag och metoderfungerar som kontaktyta mot och samarbetspart till nationella aktörerfungerar som arena för påverkansarbete.Intervjuer i kommunernaSedan våren 2020 har GR haft ett temporärt branschråd för äldreomsorgen. De har formulerat preliminära uppdrag som har förankrats, fördjupats och prioriterats genom intervjuer i GR-kommunerna. Totalt intervjuades 46 personer, bland annat socialchefer och äldreomsorgschefer, HR-chefer, hälso- och sjukvårdschefer, ekonomer samt rektorer för vuxenutbildning.– Överlag har det varit hög samstämmighet när det gäller vilka uppdrag branschrådet bör ha, hur dessa ska prioriteras och om behoven av ökad regional samordning och enhetlighet mellan kommunerna. Men en förutsättning är också att det gemensamma arbetet ger utrymme för lokal anpassning och lokalt handlingsutrymme, berättar Sara Nordenhielm, planeringsledare på GR.Titulatur, roller och ÄldreomsorgslyftetHögst prioriterat från början är att branschrådet ska:Ta fram förslag (regional strategi) till GR-gemensam titulatur med utbildningskrav för baspersonal i äldreomsorgen.Ta fram förslag (regional strategi) till hur roller och arbetsuppgifter kan differentieras i äldreomsorgen.Bereda beslut och föreslå prioritering inför eventuell fortsatt samordning av Äldreomsorgslyftet.I det nya branschrådet för äldreomsorg sitter representanter för Göteborgsregionens kommuner inklusive representanter från GR. Branschrådet ska samverka med fackliga organisationer för att skapa förutsättningar för att införa vissa av branschrådens rekommendationer och förslag.– Utmaningen med kompetensförsörjningen i äldreomsorgen är något som alla våra kommuner arbetar med. Men vi ser behov av en regional samordning och stöd i strategiska frågor där vi ser att det skulle behövas gemensamma strategier, modeller eller mer enhetlighet mellan kommunerna. Det kommer att ge mer kraft och stöd även i vårt lokala utvecklingsarbete. Att kvalitetssäkra branschen blir ett viktigt syfte för branschrådet. Vi har ju sett goda effekter av det befintliga branschrådet för förskola och grundskola, så det är jättepositivt att vi nu kan arbeta på liknande sätt även när det gäller äldreomsorgen, säger Anita Hedström, förvaltningschef i Alingsås kommun.Sökt medel för processtödFör att säkra långsiktighet och stabilitet behövs särskild finansiering för processtöd, och GR har därför ansökt om medel från Europeiska socialfonden. Om medel beviljas pågår projektet 1 februari 2021 till och med 31 januari 2022, och projektet förutsätter ingen medfinansiering från kommunerna.Läs mer om Branschråd ÄldreomsorgKontaktperson på GR: Sara NordenhielmSenast uppdaterad: 2020-12-15InformationKontakt och vägbeskrivningInformation om Kakor &WebbplatsenIntegritetspolicyTillgänglighetIn EnglishLogga in internt GRGöteborgsregionen (GR)Göteborgsregionen (GR) består av 13 kommuner som har valt att jobba tillsammans. Vi driver utvecklingsprojekt, har myndighetsuppdrag, forskar, ordnar utbildningar och är storstadsregionens röst i Västsverige, bland mycket annat. I våra nätverk träffas politiker och tjänstepersoner för att utbyta erfarenheter, bolla idéer och besluta om gemensamma satsningar. Allt för att regionens en miljon invånare ska få ett så bra liv som möjligt.MedlemskommunerAleAlingsåsGöteborgHärrydaKungsbackaKungälvLerumLilla EdetMölndalPartilleStenungsundTjörnÖckerö"
