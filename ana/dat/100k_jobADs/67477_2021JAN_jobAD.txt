"Top-zomerjob: 2 allround medewerkers gezocht voor Proefhotel - Proefhotel - ProefhotelHomeKom logerenCorona-infoOver het ProefhotelBlogContactProefhotelHomeKom logerenCorona-infoOver het ProefhotelBlogContactTop-zomerjob: 2 allround medewerkers gezocht voor Proefhotel17 mei 2020Deze vacatures zijn reeds ingevuld.Wij – Rianne en Michiel – zoeken voor het Proefhotel in Oostenrijk twee allround medewerkers voor de periode van 20 juli tot en met 22 augustus 2020.*Ben jij een aanpakker met oog voor detail?Draai jij je hand niet om voor een flinke afwas of een stevige poetsbeurt?Vind jij het ook belangrijk dat de gasten van een onvergetelijke vakantie kunnen genieten?Ben jij in genoemde periode beschikbaar?Krijg je energie van de bergen?Wil jij samen met ons een hotel runnen in de Oostenrijkse bergen en er samen met de gasten een magische tijd van maken?Lees dan snel verder!*In het kader van Corona: vanaf 29 mei mogen alle gastenbedrijven in Oostenrijk open én de grenzen tussen Duitsland en Oostenrijk gaan 15 juni open. We houden het nieuws nauwlettend in de gaten. We gaan ervan uit dat het Proefhotel open kan zijn, met benodigde aanpassingen.Wat is het Proefhotel?Hans & Nel hebben tussen 2009 en 2016 hun hotel ‘de Berghut’ in Oostenrijk gerund. Inmiddels begeleiden zij mensen die ook willen vertrekken en een succesvol gastenverblijf willen realiseren. Dat doen ze onder andere door hun hotel als Proefhotel beschikbaar te stellen voor mensen die hun vertrek-droom willen uitproberen. En dat gaan wij als gezin komende zomer doen! Hans & Nel coachen ons daarbij.Het Proefhotel ligt nabij het plaatsje Rauris in Salzburgerland (Oostenrijk), nabij Zell am See. Rauris ligt in een doodlopend dal met een fantastische natuur.Onze gasten, maximaal 8 actieve gezinnen die verblijven in maximaal 11 kamers, krijgen alle dagen ontbijt en vier dagen in de week een 2-gangen diner geserveerd. Het Proefhotel heeft daarnaast een gezamenlijke eet- en verblijfruimte, een speelruimte voor de kids en een heerlijk ruime tuin met een zonneterras. Als het even kan, eten we ’s morgens en ’s avonds buiten.Kijk voor nog meer informatie over het Proefhotel op www.proefhotel.nlOver onsWij, Rianne en Michiel en onze drie kinderen Pepijn (16), Julie (14) en Tess (11) lopen al jaren met het droombeeld rond van wonen op een plek met bergen in de achtertuin. Het is echter tot nu toe bij dromen gebleven.Daarom is het super gaaf dat we komende zomer als gezin het Proefhotel gaan runnen in Oostenrijk. Zo kunnen we toch een tijdje in de bergen zijn, met onze handen bezig zijn en als gezin een mooi avontuur aangaan. We houden heel erg van bos en bergen en zijn daar dan ook vaak te vinden. We doen regelmatig een klettersteigroute, pakken de mountainbike of maken een mooie wandeling.We hebben veel zin om samen met ons team een geweldige zomer te gaan beleven en onze gasten een onvergetelijke tijd in de bergen te bezorgen.Het zomerteamHet team bestaat uit onszelf – Rianne en Michiel en onze 3 kinderen – èn twee enthousiaste allround hotelmedewerkers (missschien jij wel?). We willen de taken over de medewerkers goed verdelen zodat er ook nog genoeg vrije tijd overblijft om lekker van de bergen te genieten.Geoliede machineAchter de schermen doen we ons best om in korte tijd een professionele werksituatie neer te zetten, met een team enthousiaste mensen die samen een prettige en ongedwongen sfeer bewerkstelligen. Met aandacht voor het werk, voor de gasten en oog voor detail. Om je taken zo snel mogelijk onder de knie te hebben, verwachten we tijdens de werkuren volledige focus van je, zodat alle processen in korte tijd gaan stromen. We reiken je info aan om op een gestructureerde manier te werken, samen met het andere teamlid, om zo onze gasten in het Proefhotel een onvergetelijke tijd te bezorgen.Jouw rol als allround hotelmedewerkerDe taken die je samen met je collega-allround medewerker op je neemt*, zijn de volgende:Verzorgen van het ontbijt (klaarmaken, bijhouden, opruimen en afwassen);Dagelijkse schoonmaak van de algemene ruimtes (binnen en buiten);Ondersteuning rondom het diner (tafels dekken, uitserveren, afhalen), de afwas en opruimen van de keuken;Gezellig en netjes houden van de algemene ruimtes (terras gezellig maken, kaarsjes aan, glazen afruimen, koffie/thee aanvullen, kampvuur aansteken enz.);Tijdens de wekelijkse wisseldag op zaterdag zorgen we er met het gehele team voor dat het Proefhotel weer helemaal klaar is voor het ontvangen van alle nieuwe gezinnen;1x per week wordt de keuken extra grondig schoongemaakt en krijgen alle kamers een opfrisbeurt;Ondersteuning bij voorkomende klusjes in en rondom het Proefhotel.*De taken worden over beide medewerkers verdeeld; ochtend- en avonddiensten wisselen elkaar af.Naast alle werkzaamheden is er voldoende tijd om de bergen te ontdekken. Beide medewerkers hebben 1 hele dag week per week vrij (en elke dag sowieso een aantal vrije uren).Wij vragen…Je bent een vrolijke en pragmatische aanpakker;Jij draait je hand niet om voor een flinke afwas of voor het schoonmaken van badkamers;Jij hebt oog voor detail en snapt dat schoonmaken en afwassen meer is dan ergens een doek overheen halen;Je bent vriendelijk en gastvrij;Je hebt een flexibele instelling;Je ben proactief;Je bent in goede fysieke conditie;Je bent in de genoemde periode beschikbaar om je ca. 50 uur per week voor het Proefhotel in te zetten.Wat bieden wij jou?Een inspirerende werkomgeving waar dromen worden waargemaakt;Per week 1 gehele vrije dag en een aantal dagdelen per week vrij;Een eigen kamer met balkon en gedeelde badkamer op enkele minuten loopafstand van het Proefhotel;Het dagelijkse eten en drinken gedurende het werk in het Proefhotel;Een passende financiële vergoeding;Verzekering tijdens werkuren;Werken in een prachtige omgeving;En in je vrije uren: wandel-, fiets- en andere outdoormogelijkheden in een schitterend landschap.ReagerenWij nodigen je uit om te reageren als je de gehele periode van 20 juli t/m 22 augustus 2020 beschikbaar bent, als bovenstaande jou aanspreekt én als je er volmondig “Ja!” tegen kunt zeggen.Mail ons uiterlijk maandag 1 juni 2020 via michielenrianne@proefhotel.nl. Wij willen graag van je weten wie je bent – met je krachten én je aandachtspunten, waarom je in het buitenland wilt werken en waarom deze job voor jou geschikt zou zijn. Wij ontvangen daarbij graag een duidelijke foto en je CV.We zijn op zoek naar twee personen die de gehele genoemde periode beschikbaar zijn. We starten op 20 juli met een inwerkweek voor het gehele team; het Proefhotel gaat vanaf 25 juli open voor de gasten tot en met 22 augustus.We kijken uit naar je reactie!En als je vragen hebt, laat het gerust weten.Zomerse groet,Rianne en MichielZoekZoekDirect op de hoogte?Vul hieronder je mailadres in en ontvang een mail als er een nieuw blogbericht is.CategorieënBart & SietskeCarlain de mediaLeonieover het ProefhotelPatrick & MirjamPaul & JannekeRianne, Michiel & kidssneeuwschoenwandelenUncategorizedvacaturevakantie kinderen autismevakantiesVertrekNL Ondernemersprijs 2016wintersportzomervakantie OostenrijkArchiefnovember 2020oktober 2020september 2020juni 2020mei 2020maart 2020februari 2020januari 2020december 2019november 2019september 2019augustus 2019juni 2019mei 2019april 2019februari 2019januari 2019december 2018november 2018oktober 2018september 2018augustus 2018januari 2018december 2017november 2017oktober 2017september 2017augustus 2017juli 2017juni 2017mei 2017april 2017maart 2017februari 2017januari 2017december 2016november 2016oktober 2016september 2016augustus 2016juli 2016juni 2016april 2016Leren is proberen"
