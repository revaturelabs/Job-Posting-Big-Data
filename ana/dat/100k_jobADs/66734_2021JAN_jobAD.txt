"Researchjobs.cz: nová platforma pro výzkumné pracovníky - OU@liveTady to taky žijeŽivý online magazín Ostravské univerzityVyhledáváníMagazínKontaktRubrikyFakultyBlogyMagazínKontaktRubrikyFakultyBlogyTady to taky žijeAréna OU Osobnosti Student Věda, společnost a umění Pozvánky Nabídky pro dobrovolníkyFakulta sociálních studií Pedagogická fakulta Fakulta umění Filozofická fakulta Lékařská fakulta Přírodovědecká fakulta Ústav pro výzkum a aplikace fuzzy modelováníTento článek byl zařazený do rubriky Archvív. Informace nejsou již aktuální!Researchjobs.cz: nová platforma pro výzkumné pracovníkyResearchjobs.cz: představujeme nedávno vzniklý web, který se má stát pracovním portálem pro výzkumníky ze všemožných oblastí. Je platformou pro akademiky, doktorandy, vědce i inovativní firmy, které hledají výzkumníky.Andrea Wantulová12. prosince 2016Aréna OU4 min.Pošli to dálHlavním východiskem pro vznik portálu researchjobs.cz byla absence webu, na němž by se v ČR agregovala nabídka míst ve výzkumu, vývoji a inovacích a na akademické půdě. Zároveň v ČR neexistoval pracovní portál, který by se zaměřoval na cílovou skupinu doktorandek a doktorandů, výzkumných a akademických pracovníků. „Tradiční“ pracovní portály pokrývají jen velmi malou část tohoto segmentu pracovního trhu, a tak byli potenciální uchazeči odkázáni (kromě osobních kontaktů aj.) na únavné a pravidelné procházení velkého množství zdrojů (kariérní sekce příslušných institucí). Na druhé straně, výzkumné a akademické instituce – podobně jako firmy provádějící výzkum či zabývající se inovacemi – se potýkají s omezenými možnostmi při oslovování potenciálních kandidátů. Portály typu Euraxess či profesní sociální sítě typu ResearchGate.net z hlediska pracovního trhu ve VaVaI nehrají v českém prostředí významnější roli. V této oblasti navíc nejsou k dispozici statistiky týkající se oborové či regionální distribuce nabízených volných míst.Cílem projektu researchjobs.cz je soustředit maximální část nabídky pozic ve VaVaI a na akademické půdě na jedno místo. Potenciální kandidáti tak mohou sledovat výrazně méně zdrojů, institucím naopak umožňuje efektivněji oslovovat cílovou skupinu. Vedlejším efektem je vytváření statistik založených na metadatech k vystavovaným pracovním pozicích.Portál researchjobs.cz byl spuštěn 10.8.2016, jeho „kmotrou“ byla bývalá předsedkyně Technologické agentury ČR. Hlavní obsah portálu tvoří nabídky pracovních pozic, které jsou vystavovány v podobě plných textů (v případě institucí, které daly svolení s přebíráním inzerátů ze svých webových stránek, či které své inzeráty zadávají prostřednictvím webového formuláře). Další část obsahu tvoří odkazy na výzkumné a akademické pozice institucí, od nichž zatím provozovatelé k dispozici souhlas s přebíráním nemají – cílem je kompletně pokrýt nabídky veřejných VŠ a veřejných výzkumných institucí a významnou část firem zabývajících se výzkumem a inovacemi.V průběhu prvních tří měsíců provozu bylo na portálu researchjobs.cz vystaveno zhruba 700 volných pozic, přičemž počet otevřených pozic se v daném okamžiku pohybuje kolem čísla 200. Inzeráty pocházejí z více než 210 zdrojů monitorovaných s periodicitou 8–24 hod. Těmito zdroji jsou typicky webové stránky se seznamy volných pozic, úřední desky fakult veřejných VŠ, v.v.i. a inovačních firem. Při zjištění změn na těchto stránkách dojde k manuální kontrole a v případě, že nově vystavená pozice spadá mezi výzkumné či akademické, je zařazena mezi inzerované pozice na researchjobs.cz (ať už v podobě plného textu či odkazu).Pro klasifikaci oborů volných pozic je používán číselník Informačního systému výzkumu, vývoje a inovací (www.rvvi.cz) s ohledem na kompatibilitu s dalšími daty o výzkumu v ČR. Vystavené pozice lze filtrovat podle různých kritérií (region, obor atp.), případně vyhledávat podle klíčových slov. Lze se též zaregistrovat k odběru newsletteru s aktuálními pozicemi podle zadaných oborů.Doplňující obsah portálu tvoří rozhovory se zajímavými osobnostmi výzkumu, vývoje a inovací a pozvánky na relevantní akce. Pozice vystavované inzeráty na portálu jsou též vystavovány na facebookové stránce portálu: www.facebook.com/researchjobs.cz/, plánuje se spuštění twitterového kanálu. Prvními partnery portálu či zaštiťujícími institucemi jsou Technologická agentura ČR, Česká asociace doktorandek a doktorandů, mediálním partnerem je web www.vedavyzkum.cz.Plán rozvoje portálu zahrnuje vytvoření uživatelského rozhraní pro vkládání nových pozic institucemi, možnost založit profil uchazeče atp. V současné době jsou pozice vystavovány zdarma, v roce 2017 bude web pro inzerenty zpoplatněn formou paušálů odvislých od typu a velikosti instituce, nicméně bude zachována i možnost vystavování pozic zdarma. Podmínkou vystavování však bude, aby pozice spadaly mezi akademické, výzkumné či inovačně orientované.Více informací na www.researchjobs.cz, dotazy směřujte, prosím, na info@martinvita.eu / +420 604 619 669.Záštitu nad webem vedle Technické agentury ČR, České asociace doktorandek a doktorandů, portálu vedavyzkum.cz před pár dny převzal i Svaz průmyslu a dopravy ČR.Mohlo by Vás zajímatAréna OU21. května 2019Historický úspěch studentky Katedry dechových nástrojů na Pražském jaruMichaela Weimann2 min.Osobnosti9. června 2020Pandemie nastavila školám zrcadloNela Parmová4 min.Aréna OU19. dubna 2018V areálu Lékařské fakulty je nové bistroPetra Čubíková1 min.Je libo newsletter?Přihlaste se k jeho odběru a my vám budeme pravidelně posílat výčet toho nejdůležitějšího, co se u nás děje.Jednou nohoustále na OstravskéOdesláním formuláře souhlasím se zpracováním osobních údajů.Tady to taky žije2020 - 2021 © alive.osu.cz - ISSN 2695-0022design odStaň se redaktorem Bloguj na @live"
