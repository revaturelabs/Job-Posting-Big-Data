"Job dating – nowy sposób na rekrutację – Zwierciadlo.pl×PsychologiaZdrowieModa i urodaSeksKulturaStyl ŻyciaKuchniaSklep internetowySklep cyfrowyblog Tomasza JastrunaRedakcjaReklamaKontaktRegulaminPolityka prywatnościPsychologiaZdrowieModa i urodaSeksKulturaStyl ŻyciaKuchniaSklepPsychologiaZdrowieModa i urodaSeksKulturaStyl ŻyciaKuchniaSklepxZwierciadlo.plStyl ŻyciaPraca i FinansePracaJob dating – nowy sposób na rekrutacjęJob dating – nowy sposób na rekrutacjęredakcja 4 marca 2013123rf.comSpotkanie poszukujących pracy i rekrutujących trwa kilka godzin. Każdy z kandydatów ma kilkanaście minut na to, by przekonać do siebie pracodawcę na tyle, by ten zaprosił go na rozmowę rekrutacyjną. Job dating to nowoczesny sposób rekrutacji, z którego korzystają już duże spółki. Jak się przygotować do takiej prezentacji?Oto kilka zasad, których należy się trzymać, żeby dobrze wypaść podczas sesji:MotywacjaRozmowa o pracę to zazwyczaj duży stres, a job dating to kilka spotkań bezpośrednio po sobie, co jest szczególnie męczące. Wiadomo, że każdemu zależy na tym, by wypaść jak najlepiej, ale nie popadaj w przygnębienie, jeśli nie wszystko będzie się toczyć według planu.Wykorzystuj przerwy między poszczególnymi prezentacjami na krótki relaks, uporządkowanie myśli, ułożenie sobie w głowie, po co tu jesteś. Pamiętaj, że rekrutujący to też człowiek i po kilku godzinach uwagi może już być zdekoncentrowany, mniej empatyczny, zamknięty. Tylko od Twojej motywacji będzie zależeć, czy zdołasz go zainteresować swoją kandydaturą mimo zamęczenia organizmu.Wiedza o pracodawcyZanim pójdziesz na job dating, zdobądź informacje na temat przedsiębiorstw, których przedstawiciele będą Cię oceniać. Obejrzyj ich strony, poszukaj informacji w prasie, przejrzyj profile pracowników na portalach społecznościowych. Dzięki temu możesz przygotować lepszą prezentację. To ważne, ponieważ rekrutujący szuka przede wszystkim osoby pasującej na dane stanowisko.Syntetyczna prezentacjaCzas jest ograniczony, więc nie ma co „zalewać” słuchaczy nadmiarem informacji. Tym bardziej, że i tak ich nie zapamięta. Ważne, aby rekrutujący mógł wstępnie ocenić przydatność do stanowiska. Skup się więc na 2-3 najważniejszych doświadczeniach zawodowych, ilustrując je przykładami konkretnymi osiągnięć. Pamiętaj, żeby nie powtarzać informacji z cv, wykorzystaj możliwość bezpośredniego kontaktu na pokazanie kompetencji i przechodź od razu do meritum: dlaczego tu jesteś, dlaczego nadajesz się do tej pracy. Uwaga: w domu powtórz prezentację kilka razy z zegarkiem w ręku. Niedokończenie wypowiedzi z powodu upływu czasu robi złe wrażenie.Kontakt z rozmówcąJob dating narzuca ograniczenia czasowe, ale nie wpadaj nerowowość. Daj rekrutującemu czas na zadawanie pytań, na doprecyzowanie profilu kandydata. Nie trać z oczu celu, którym w tym wypadku jest uzyskanie zaproszenia na rozmowę. Zapytaj więc, z kim masz się kontaktować, weź adres e-mail lub telefon do tej osoby. Zostaw dobrze przygotowane CV. Pamiętaj, że dokument powinien być czytelny, odpowiednio sformatowany i krótki(!). Jeśli okaże się, że absolutnie nie pasujesz na to stanowisko, potraktuj rozmowę jako próbę, poproś o ocenę wystąpienia.ZAMÓWWYDANIE DRUKOWANEE-WYDANIEredakcja 4 marca 2013KontaktReklamaRegulaminPolityka prywatnościSklepDroga Czytelniczko, Drogi Czytelniku,używamy technologii takich jak pliki cookies i im podobne w celu spersonalizowania treści i reklamy, udostępniania funkcji mediów społecznościowych oraz analizowania ruchu w Internecie.Kliknij poniżej, aby wyrazić zgodę na korzystanie z powyższych technologii oraz na przetwarzanie danych osobowych w celach marketingowych i pozostałych, opisanych w Polityce Prywatności. Zgoda jest dobrowolna i możesz ją w dowolnym momencie wycofać. Zamknięcie niniejszego komunikatu przez kliknięcie w znaczek X także oznacza wyrażenie zgody.Szczegółowe informacje na temat przetwarzania Twoich danych znajdują się w Polityce Prywatności.Akceptuję"
